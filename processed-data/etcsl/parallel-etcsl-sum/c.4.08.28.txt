ud he₂-ŋal₂-la na-nam ŋi₆ nam-he₂ na-nam itid giri₁₇-zal na-nam mu asila na-nam ud-ba {lu₂}sipad-de₃ šag₄ hul₂-la ak-de₃ {e₂}tur₃-ra du-de₃ ur₅-bi zalag-ge-de₃ amaš kug-ga ud-gin₇ kar₂-kar₂-re-de₃ su₈-ba {d}dumu-zid-de₃ šag₄ kug-ga na-an-tum₄ ga-ša-an an-na ga-ša-an ki-a-ra gu₃ mu-na-de₂-e ŋalga umuš-a-ke₄ {d}ama-ušumgal-an-na inim mu-un-na-ni-ib-be₂ 
nitalam a zal ki a-ri-a-še₃ ga-de₆ {e₂}tur₃ daŋal-la-ŋu₁₀ en₃-bi ga-me-ši-tar amaš kug-ga-ŋu₁₀ a-ra₂-bi ga-me-ši-zu udu-ŋu₁₀ ka u₂-gu₇ ga-me-ši-ŋar a naŋ dug₃-ga ga-me-ši-kiŋ₂ 
nitalam umuš-bi ba-an-na-dug₄ ŋalga-a-ni e-ne-ra mu-un-na-an-šum₂ nitalam-ni tuš-bi-še₃ im-ma-an-gi₄ kug ga-ša-an-na-ke₄ e₂-tur₃-kalam-ma-ke₄ mu-ni-in-kur₉ niŋ₂-me-ŋar ba-an-dab₅ mu-gi₁₇-ib ga-ša-an-an-na a-ŋi₆-gin₇ ba-lu₃ 
ud-ba {lu₂}sipad-de₃ edin-še₃ ba-ra-e₃ ŋuruš {d}dumu-zid-de₃ {e₂}tur₃-ra ga nin₉-a-ni ga-ša-an dub-sar-ke₄ an-da ki-bi-da-še₃ ba-ši-re₇ amaš kug-ga ki udu du-ru šag₄-ba sipad-de₃ nin₉-a-ni ki-bi ba-an-su-ne₂-eš₂ til₃-le-da-an-ni sipad-de₃ til₃-le-da-an-ni nin₉-a-ni nar en₃-du zu-a tuš-ba til₃-le-da-an-ni {e₂}tur₃-ra he₂-ŋal₂ im-mi-in-si amaš-e nam-he₂-a i₃-zal-e i₃-gu₇-ne u₂ sikil i₃-gu₇-ne i₃ sur-sur-ra lal₃ i₃-nun-na-ke₄ i₃-naŋ-ne {kaš}ulušin₃ kurun 
{d}dumu-zid nin₉-a-ni šag₄ hul₂-la zal-e-de₃ su₈-ba {d}dumu-zid-de₃ šag₄ kug-ga na-an-tum₄ mu-un-ši-la₂ tur₃-ta ba-ši-in-kur₉ mu-un-na-ni-in-de₆ u₈ sila₄-bi-da sila₄ ama-bi-še₃ u₃-mu-un-na-an-kud ba-ši-in-u₅ ŋiš mi-ni-in-du sipad-de₃ nin₉-a-ni gu₃ mu-un-na-de₂-e 
nin₉-ŋu₁₀ igi bar-ra sila₄ ama-ni a-nam mu-un-ši-kiŋ₂-kiŋ₂ nin₉-a-ni mu-un-na-ni-ib-gi₄-gi₄ ama-a-ni murgu-na u₃-mu-un-ši-u₅ i-lu mu-un-du-du tukum-bi murgu-na u₃-mu-un-ši-u₅ i-lu mu-un-du-du a-na-am₃ ŋiš-a-ni mu-un-du₃ zal-le-eš a-ni mi-ni-in-si 
maš₂ nin₉-a-ni u₃-mu-un-ši-gud ba-ši-in-u₅ ŋiš mi-ni-in-du₃ sipad-de₃ nin₉-a-ni gu₃ mu-un-na-de₂-e nin₉-ŋu₁₀ igi bar-ra maš₂-e nin₉-a-ni a-na-am₃ mu-un-ši-kiŋ₂-kiŋ₂ nin₉-a-ni šag₄ nu-dab₅-ba-na mu-un-na-ni-ib-gi₄-gi₄ nin₉-a-ni murgu-na u₃-mu-un-ši-u₅ i-lu mu-un-du-du tukum-bi murgu-na u₃-mu-un-ši-u₅ i-lu mu-un-du-du te-am₃ a ri-a-ni gal₄-la mi-ni-in-su-su ŋar-ra šeš-ŋu₁₀ su-lum ma-ra e-ne bad ba-u₅ a-ba-a mi-ni-in-tuku-e en-na a-ga-bi-še₃ 
sipad-de₃ su nu-um-zig₃ la-ba-an-SU nin₉-a-ni gu₃ mu-un-na-de₂-e 
