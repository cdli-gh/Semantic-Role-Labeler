lugal-ŋa₂ u₃-na-dug₄ {m}{d}nanna-ki-aŋ₂ ra-bi-si₂-ka₃-tum-ma arad-zu na-ab-be₂-a 
e₂-danna{ki} lugal-ŋu₁₀ ba-an-da-bal šag₄ e₂-danna-še₃ ₆ me-at ugnim gu-un-gu-nu-um {m}at-ta-ma-an-nu-um ba-ni-in-kur₉ 
ugnim-bi iri-saŋ-an-na libir-ra-še₃ ku₄-ku₄-de₃ la-ba-šum₂ iri{ki}-gibil-am₃ al-dur₂-ru-ne-eš ugnim-bi gu₂ id₂-amar-{d}suen-ka-ta du₃-u₃-de₃ du-un-nu-um{ki} ak-de₃ ba-ŋen 
tukum-bi lugal-ŋu₁₀ {ŋeš}pan {ŋeš}gag-pan {ŋeš}ma₂ tur-tur šu-KU₆ {kuš}a-ŋa₂-la₂ keše₂-da-bi {ŋeš}tukul {ŋeš}šu-kar₂ a₂ me₃ ugnim gu₂ id₂-amar-{d}suen-ka-ta šeg₁₂ ba-du₃-e u₃ id₂ al-ba-al-e 
lugal-ŋu₁₀ nam-ba-e-še-ba-e-ne a-ma-ru-kam 
