me-a-am-ra me-e ur₂ mu-ud-na-ŋu₁₀ šul ab₂-a-na ki-ga aŋ₂-ŋu₁₀ LU₂ me-e da-DU u₃-mu-un-da ki-bi-X 
nitalam-ŋu₁₀ {d}nin-gal lu₂ i₃ ab₂ kug-ga šu sikil ŋiri₃ sag₉-ga-ŋu₁₀ 
ŋiš-gi ki-e-ne-di gi-du₃-e ŋiri₂ saga₁₁ {gi}en₃-bar dug₃-ga-še₃ in-nin u₅-bi₂{mušen}-ra niŋ₂-u₂-rum-bi nunuz-bi mu-ra-ab-ri gud₃ zirruₓ u₅-bi₂{mušen} 
i₃ dug-a nir ud gug₂-še₃ ambar mah-a suhur{ku₆}-ra {lu₂}ki-sikil kud-da tur-re šu ama ugu-zu {d}nin-gi-kug-ga {d}nin-gal e₂-zu-še₃ ŋe₂₆-e ga-mu-ra-da-ŋen 
ab₂ tur₃-ra um-mi-ŋen-na {dug}šakir₃ kug-ga ga kug {d}šu-ni-du₇ kiŋ₂-ŋa₂ u₃-mu-e-ni-dun₅-a {lu₂}ki-sikil amar tur-ra-ŋu₁₀-še₃ ga i₃ hi-a ga luh-ha {d}nin-gal e₂-zu-še₃ ŋe₂₆-e ga-mu-ra-da-ŋen 
me-a-am e-me-da nu-me-a ki-ga aŋ₂-ŋu₁₀ nu-uš-mu-e-ši-di-di-in {d}nin-gi-kug-ga-da nu-me-a nu-uš-mu-e-ši-di-di-in u₃-mu-un {d}nanna tum₃-ma-ab dag su₈-ba e₂ še de₅-de₅-ga u₃-mu-un-ŋu₁₀ e₂ ŋa₂-nun-na me-e du₅-mu-ra-di-di-in me-a-am u₆ di kalam-ma du₅-mu-ra-da-di-di-in {d}nanna-ŋu₁₀ i-lu-zu ze₂-ba-am₃ i-lu ša₃-ab-ŋa₂-kam 
