lu-lu-a-bi lu-lu-a-bi u₂-šim ki dar-re-dam {d}nanna lu-lu-a-bi u₂-šim ki dar-re-dam {na₄}za-gin₃ dur₅-ru-am₃ {d}nanna e₃-a-am₃ ab₂-šilam amar-bi-da an-da-lu {na₄}šuba suh-a-am₃ im-mi-du₃ teš₂-bi bi₂-ib₂-ŋal₂ mu-un-suh-suh-e 
lu₂ ab₂-e ki aŋ₂-ŋa₂-am₃ tur₃-ra mu-un-lah₅ lu₂ ab₂-e ki aŋ₂-ŋa₂-am₃ ab₂-e mu-un-ni₁₀-ni₁₀ u₂ ab₂ gal-a-ni mu-na-an-DU i₃-bi i₃-dulu-i i₃ dug₃-ga {dug}šakir₃ tur ₇-e ša-na-ab-bal-e i₃-bi i₃ kug-ga-am₃ ga-bi ga kug-ga-am₃ 
tur₃ kug-ta DU-a munus-e nu-na₈-na₈ sikil-la dulu-e munus-e nu-gu₇-e tur₃-ra tuš-a-na tur₃-re a-ar₂ im-si tur₃-ra tuš-a-na tur₃ me-te-aš bi₂-ib-ŋal₂ {e₂}tur₃ giri₁₇-zal-am₃ {d}nanna lugal-la-am₃ {d}suen-na-ka-am₃ {d}nanna lugal-la-am₃ 
lugal urim₂{ki}-ma mi₂ zid iri in-ga-am₃-me ku₆ mušen sug₄-ga-am₃ ku₆ mušen sug₄-ga-am₃ ku₆-am₃ dirig-bi mušen-am₃ ku₆-am₃ dirig-bi mušen-am₃ mu-un-du₃ suhur{ku₆}-e a-ab-gur 
mu-un-du₃ amar-e ha-ma-gu₇-e mu-un-du₃ ab₂-e ha-ma-gu₇-e mu-un-gu₇-e mu-un-na₈-na₈  ŋal₂ na-nam tur-e lu₂ mu-DU  ki-še₃ ŋe₂₆-e tur₃ lu₂ nibru{ki}-a nam urim₂{ki}-še₃ ki 
