{m}{d}nanna-ki-aŋ₂ ra-bi-si₂-ka₃-tum-ma u₃-na-dug₄ {m}li-pi₂-it-eš₄-tar₂ lugal-zu na-ab-be₂-a 
mu erin₂ lu₂-kur₂-ra-ke₄ lugal u₃-na-dug₄ šu mu-e-taka₄ {m}at-ta₂-ma-nu-um lu₂ lugal-a-ni-ir bi₂-in-sag₉-ge dirig-zu-še₃ arad lugal-a-ni-ir a-na-aš-am₃ ŋe₂₆-e nu-zu-ŋu₁₀-ta za-e šu ŋar lugal-zu li-bi₂-in-gi₄ 
a₂-še ₂ li-mu-um erin₂ lu₂ {ŋeš}šukur ₂ li-mu-um erin₂ lu₂ {ŋeš}pan ₂ li-mu-um erin₂ lu₂ dur₁₀-tab-ba im-mu-e-ši-sar 
lu₂-kur₂ iri-gibil-a al-dur₂-ru-ne-eš ki-tuš-bi-ta sar-bi₂-ib šu i₃-ŋar-re-ne nam iri dili-dili zag-ba zag-za en-nu-uŋ₃-bi ak-X-ab iri-bi šu-zu-ta la-ba-ra-e₃ nam-lu₂-ulu₃-zu ŋar-bi₂-ib a-ma-ru-kam 
