lugal me an ki-bi-da-ke₄ ab-ur₄-ra dumu saŋ-kal {d}en-ki-ke₄ {d}marduk en er₉-ra ur-saŋ šag₄ ₁-ša₄ palil {d}nun-gal-e-ne a₂-ŋal₂ {d}a-nun-na-ke₄-ne diŋir gal-gal-e-ne gen₆ eš-bar ab-šum₂-šum₂-mu-a nun gal šag₄-bal-bal an kug-ga-ke₄ en nam tar-tar dab-ba niŋ₂-nam-ma gal-an-zu šag₄-zu mah nam-diŋir-bi pa e₃-a saŋ en₃ tar igi im-bar-ra-ke₄ pa-bil₂-ga-zu an lugal diŋir-re-e-ne-ke₄ nam-en-zu an ki um-ma-na-bi ib₂-ta-an-ŋal₂ 
a₂ aŋ₂-ŋa₂ gal mah an ki-bi-da-ke₄ saŋ keše₂-da-bi ma-ra-an-šum₂ šibir kur-kur-ra gamₓ-ma šu he₂-em-mi-la₂-am₃ diŋir gal-gal-e-ne ib₂-dirig-ga ŋidru lugal ŋarza diŋir-re-e-ne si sa₂-sa₂-eš-a mu-ra-an-tah {d}en-lil₂-le nam-lugal kiš an ki-bi-da-ke₄ nam-še₃ mu-ni-in-tar zag ša₄ la-ba-an-tuku {d}a-nun-na-ke₄-ne mi-ri-ib₂-gu-ul nam-mu-ru₆-na ak-de₃ mu-ra-an-šum₂ 
