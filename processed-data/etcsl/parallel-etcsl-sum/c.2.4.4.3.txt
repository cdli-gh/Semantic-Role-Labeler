siki-ŋu₁₀ hi-iz{sar}-am₃ a im-ma-an-dug₄ hi-iz gakkul₃{sar}-am₃ a im-ma-an-dug₄ su-hu-uh₂-hu-ub₄-bi ba-tag-tag emeda-ŋu₁₀ mah siki-ŋu₁₀ a-a-lum im-mi-in-ak suh tur-tur-bi mu-un-dub-dub he₂-em-du-ŋu₁₀ si im-sa₂-sa₂-e he₂-em-du siki-ŋu₁₀ hi-iz{sar} nisig sag₉-sag₉-ga-am₃ 
šeš-e igi bar lu₂ til₃-la-na im-ma-ni-in-kur₉-re-en {d}šu-{d}suen saŋ-ba lu₂ sag₉-ga im-ma-ni-in-pad₃-de₃-en hi-li-ŋu₁₀ nu-til-le-dam  
u₃-mu-un-me he₂-me-en u₃-mu-un-me he₂-me-en kug {na₄}za-gin₃-na u₃-mu-un-me he₂-me-en mu-un-gar₃ še mah tum₃-me he₂-me-en 
igi-ŋa₂ lal₃-bi-im šag₄-ŋa₂ hi-li-bi-im ud nam-til₃-la he₂-en-na-e₃ {d}šu-{d}suen 
