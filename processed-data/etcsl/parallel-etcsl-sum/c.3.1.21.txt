lugal-ŋu₁₀-ra u₃-na-dug₄ maš₂ hur-saŋ-ŋa₂ a₂ sag₉-sag₉-ŋu₁₀ anše-kur hur-saŋ-ŋa₂ umbin hu-ri₂-in{mušen}-na {ŋeš}ŋišnimbar ki sikil-e mu₂-a zu₂-lum {na₄}za-gin₃ la₂-ŋu₁₀-ur₂ u₃-ne-de₃-tah {m}a-ba-in-da-sa₂ ugula erin₂ zu₂ keše₂ šuduₓ lugal-la-na-ta šag₄ lugal-la-na dug₃-dug₃-ge-ra arad₂-zu na-ab-be₂-a 
kalag-ga-me-en lugal-ŋu₁₀ ga-ab-us₂ inim-ma-zu ra-gaba-zu he₂-me-en 
{ŋeš}ma₂ gub-ba {ŋeš}ŋisal mu-un-sig₁₀-ge a gub-ba a mu-un-da-ak-e tum₉ gub-ba še mu-un-da-la₂-e 
dub-sar-me-en na-du₃-a ab-sar-re-en inim pu-uh₂-ru-um-ma šub-ba ed₃-de₃-bi mu-un-da-sig₁₀-ge 
ŋiš-gin₇ {ŋeš}tir-ŋa₂ mu-un-du₃-nam mu-dur₇-re im-gam-e {ŋeš}gu-za-ŋa₂ lu₂ mu-un-da-la₂-a šu-ŋu₁₀ eš₂ im-ma-an-la₂ iri-ŋa₂ tug₂ dan₆-na-a mu-ni-mur₁₀-ra tug₂-mu-dur₇-ra ba-an-mur₁₀ lag-e a mi-ni-in-tu₅-a sahar igi-ŋa₂ ba-e-DU 
ur-e ad₆ ib₂-gu₇ gaba-bi ib₂-zi-zi ušumgal-e saŋ ŋiš ib₂-ra-ra ka-ta ab-taka₄ i₃-ib₂-taka₄ ŋiš-gi izi ib₂-gu₇ id₂ i₃-tuku-tuku {d}utu i₃ un-gu₇ ga un-gu₇ {ŋeš}banšur ukur₃-ra-še₃ šu-ni ib₂-ši-tum₃ 
