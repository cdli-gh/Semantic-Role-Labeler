šubur-e šu mu₂-mu₂ gal-an-zu šubur-e šu mu₂-mu₂ gal-an-zu akkil{ki}-ke₄ šu mu₂-mu₂ gal-an-zu iri-na akkil{ki}-a dur₂ ba-ni-in-ŋar šubur-e akkil{ki}-a dur₂ ki ba-ni-in-ŋar šubur-e šu ga-ša-an-šubur {d}nin-tur₅ šu šubur šu ga-ša-an-šubur an-ra mu-e-ni-il₂-X 
a-a {d}en-lil₂ u₃-mu-un kur-kur-ra-ra {d}nin-lil₂ nin ki-ur₃ ki gal-la-ra {d}am-an-ki am uru₂-ze₂-eb-ba-ra munus zid {d}dam-gal-nun-na-ra urim₂{ki}-ma {d}aš-im₂-babbar-ra ga-ša-an-gal-e agrun-kug-ga-na kur gal {d}en-lil₂-le u₃-mu-un-urta-a-ra ga-ša-an-hur-saŋ-ŋa₂-ra šul {d}utu eš₃ e₂-babbar-ra zid-da emeda ga-ša-an-iri₁₁-gal-la ki zabalam₂{ki}-a kug ga-ša-an-an-na {d}mu-ul-lil₂-e diŋir gal-gal si sa₂ 
šubur barag mah-a dur₂ ŋar-ra-zu-X ga-ša-an-šubur-e dur₂ ŋar-ra-zu-X barag a-a {d}en-lil₂-la-ke₄ dur₂ ŋar-ra-zu-X {d}en-lil₂ {d}nin-lil₂-la₂-ke₄ dur₂ ŋar-ra-zu-X me-e ama-ŋu₁₀-gin₇ ka₃-ka₃-a ama-ŋu₁₀-gin₇ ga-u₅ ga-ša-an-šubur-ra ka₃-ka₃-a ama-ŋu₁₀-gin₇ ga-u₅ 
sukkal zid e₂-an-na-ŋu₁₀ {d}nin-šubur e₂-an-na-ŋu₁₀ sukkal-mah an ki-bi-me-en {d}nin-šubur an ki-bi-me-en sukkal zid {d}a-nun-na-ke₄-ne {d}nin-šubur {d}a-nun-na-ke₄-ne sukkal zid diŋir kalam-ma-ke₄ {d}nin-šubur diŋir kalam-ma-ke₄ sukkal zid ama kalam-ma-ke₄ {d}nin-šubur ama kalam-ma-ke₄ ga-u₅ 
