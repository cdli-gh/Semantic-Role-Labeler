nin₉ ki aŋ₂ {d}dumu-zid-de₃ ki aŋ₂ {d}dur₇-tur₈-e a am zid-de₃ šag₄-ga ri-a nin-ŋu₁₀ nam-nin-e tud-da {e₂}tur₃-e i₃ gara₂ mu-un-da-ab-si amaš-e ga mu-un-da-an-gid₂-e an-edin-ne₂ {d}ŋeštin-an-na-me-en a ki-sikil na-nam tur-tur-zu na-nam unug{ki}-ga na-nam kul-aba₄{ki} na-nam mu ud 
ki-sikil-e bar šeš-a-na-ka igi mu-un-na-hur giri₁₇ mu-un-na-hur ki lu₂-da nu-u₆-di haš₂-gal mu-un-na-hur {e₂}eš₂-dam e₂-gal-la si ba-ni-in-sa₂ sukkal lu₂ e₂-gal-la-ta e₃-a ki-sikil-e en₃ mu-un-tar-re 
sukkal lu₂ e₂-gal-la-ta e₃-a ki-sikil-ra mu-un-na-ab-gi₄ šeš-zu nam-en-še₃ šu mu-un-ŋa₂-ŋa₂-a nam-en unug{ki}-ga niŋ₂ me hal-hal-ne ₁₀ išib-ne ki za-za-a-ne a-tu₅-a-tu₅-a-ne susbu₂-be-e-ne itid-da eš₃ gal-e itid du-de₃ muš₂ nu-tum₂-mu-ne šeš-zu nam-en-še₃ šu mu-un-ŋa₂-ŋa₂-a 
ud-bi-a ₇ he₂-en-na-me-eš ₇ he₂-en-na-me-eš šir₃ dug₄-dug₄ unug{ki}-ga ₇-me-eš zabalam{ki} ad ša₄-ša₄ ₅₀-me-eš e-ne-ne an-na mul zu-me-eš ki har-ra-an zu-me-eš an-na daŋal-ba nesaŋ il₂-la-me-eš e-ne-ne šir₃ im-zi-zi-ne šir₃ im-ŋa₂-ŋa₂-ne šir₃-e saŋ-bi nu-mu-un-ne-pad₃-ne ad-da ki-gub-ba nu-mu-un-ŋa₂-ŋa₂-me-eš 
nin₉ ban₃-da murub₄-bi-a til₃-la gu₃ mu-un-na-de₂-e gaba ba-da-ab-gu-la gaba ba-da-ab-tur-ra gu₃ mu-un-na-de₂-e me-e-de₃ šir₃ im-zi-zi-de₃ šir₃ im-ŋa₂-ŋa₂-ze₂-en murub₄-bi-a nu-mu-un-til₃ er₂-šem₃-ma-ka mu-un-til₃ er₂-šem₃-ma-kam kug za-gin₃-a-ka gu₃-dim-ma-ka mu-un-til₃ 
