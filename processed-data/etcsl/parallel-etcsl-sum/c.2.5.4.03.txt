eš₃ nibru{ki} eš₃ abzu-a ab-dirig e₂-kur za-gin₃-am₃ nun-zu nun-a ab-dirig kur gal a-a {d}en-lil₂ nin gal-zu munus zid ama {d}nin-lil₂ nam-nin-e dib-ba-am₃ saŋ en₃ tar-zu nam-šul-la dirig ur-saŋ {d}nin-urta sukkal-mah zabar zid-za tum₂-ma a₂ ki-nu₂-zu dug₃-dug₃ saŋ keše₂ me zid-za en-nu kar₂-kar₂-dam sipad me zid-za en-nu kar₂-kar₂-bi-im u₂-a-zu a ru-a kur gal-la u₃-tud-da {d}nin-lil₂-la₂ {d}iš-me-{d}da-gan a ru-a kur gal-la u₃-tud-da {d}nin-lil₂-la₂ uŋ₃ šar₂-šar₂-ra-ba-na mu mah ŋiri₃-za sig₁₀-ga-am₃ nibru{ki} za₃-mi₂-zu niŋ₂ ka-ge du₇-am₃ ka-ga₁₄ he₂-en-ŋal₂ dug₄-ga zid-zu-še₃ diŋir {d}a-nun-na he₂-em-ma-sug₂-sug₂-ge-eš eš₃ nibru{ki} iri ul me hal-ha za₃-mi₂-zu dug₃-ga-am₃ ezen gal-gal mi₂ dug₄-ga nibru{ki} nam-mah {d}en-lil₂ {d}nin-lil₂-la₂ 
nibru{ki} za₃-mi₂-zu niŋ₂ ka-ge du₇-am₃ ka-ga₁₄ he₂-en-ŋal₂ dug₄-ga zid-zu-še₃ diŋir {d}a-nun-na he₂-em-ma-sug₂-sug₂-ge-eš eš₃ nibru{ki} iri ul me hal-ha za₃-mi₂-zu dug₃-ga-am₃ ezen gal-gal mi₂ dug₄-ga nibru{ki} nam-mah {d}en-lil₂ {d}nin-lil₂-la₂ ki diŋir gal-gal-e-ne 
