{d}en-lil₂-le {d}ur-{d}namma-ra a-eštub {d}ezina₂ še gu-nu saŋ-e-eš he₂-mu-rig₇ 
{d}ur-{d}namma uŋ₃-e nam-he₂-a gu₂ hu-mu-u₈-di-ni-ib-mar-re {ŋeš}apin še dug₃-ga bi₂-ŋar-ra gana₂ ŋar-zu dug₃-ga-am₃ ŋiš numun še dug₃ {ŋeš}apin gana₂ nam bi₂-dug₃-ge {ŋeš}apin še dug₃-ge ki kur gana₂ nam lugal gud-de₃ gana₂ ŋar-am₃-ma gana₂ ŋar-zu dug₃-ga-am₃ {d}ur-{d}namma gana₂ ŋar-am₃-ma gana₂ ŋar-zu dug₃-ga-am₃ gana₂ ŋar-ra-za gud-de₃ ba-sag₉ gana₂ ŋar-za dug₃-ga-am₃ 
lugal-ŋu₁₀ gana₂ {d}en-lil₂-la₂-ka a₂ šu ha-ba-e-ni-du₇ ur-{d}namma gana₂ {d}en-lil₂-la₂-ka a₂ šu ha-ba-e-ni-du₇ ab-sin₂ gub-ba-zu im an-na si he₂-em-ma-ni-in-sa₂ lugal engar zid gana₂ daŋal-la eg₂ pa₅-re ki ur-{d}namma engar zid gana₂ daŋal-la eg₂ pa₅-re ki eg₂ pa₅-re {d}utu e₃-gin₇ igi-bi lugal-ŋu₁₀ sa-ra dug₃-dug₃-ge sa-ra-zu ur-{d}namma sa-ra dug₃-dug₃-ge sa-ra-zu  mu-ra-an-gur 
