nin me mah šu du₇-a nam-a-ni gal-bi saŋ {d}inana nam-ŋuruš an ki-a an-ne₂ 
saŋ-kal diŋir-re-e-ne pa e₃ nam-a-ni {d}inana an {d}en-lil₂ e-ne-da nu ka-aš kalam-ma nu-bar saŋ-kug-ŋal₂ {d}a-nun-na-ke₄-ne nam-gur₄ {d}inana u₃-sumun₂ zid nun-gal-e-ne nir-ŋal₂ nin-e-ne nam-mah-zu an ki-še₃ dalla e₃-a me-zu me ka ba-zu dug₄ an-na an mu-sa₄ nam-diŋir-zu gu₂-en-na zag dib-ba a-ra₂ gal-gal an-da uraš-a gi ba-an-šum₂-mu-un {d}en-lil₂ 
zi-ŋal₂-ba nam-nin-bi mu-un-ak barag ŋarza₂ mah a₂ aŋ₂-ŋa₂ eš₃ abzu-a 
lugal za-da nu nam-sipad kalam-ma-še₃ an {d}en-lil₂ dug₄-ga-zu-ta lugal-ra igi dug₄-ga-za an ki nin nam mi-ni-ib₂-tar-ra-zu an {d}en-lil₂ ha-am-mu-ra-bi lugal ub-ta ₄-ba a₂ aŋ₂-ŋa₂-e ud ma-dam mu he₂-ŋal₂-la til₃ 
