ŋiš ga-šub-šub tir ga-sag₃-sag₃ ama-ŋu₁₀ hu-mu-da-an-zu {d}nin-urta-me-en ŋiš ga-šub-šub tir ga-sag₃-sag₃ ama-ŋu₁₀ hu-mu-da-an-zu {urud}tun₃ gu₂-gur₅-ru ga-am₃-dug₄ ama-ŋu₁₀ hu-mu-da-an-zu {urud}tun₃ gal-gin₇ bad₃ ga-šub-šub ama-ŋu₁₀ hu-mu-da-an-zu ŋiri₃ niŋin₂-a-gin₇ erin₂-bi ga-dub₂-dub₂ ama-ŋu₁₀ hu-mu-da-an-zu ud-de₃ ma₂-uru₅-gin₇ teš₂ ga-am₃-gu₇ ama-ŋu₁₀ hu-mu-da-an-zu 
ur-saŋ me₃ sumur-ra saŋ mu-un-dub₂-dub₂-be₂ en-e ki-bal nu-še-ga nam im-ma-kud-de₃ {ŋeš}gud-si-AŠ uš₁₁-zu ga-mu-ni-gur₈ abula-zu ŋiš u₃-bi₂-tar sa₂ ga-am₃-dug₄ an-za-gar₃-zu {kuš}gur₂₁ u₃-bi₂-la₂ sahar-re-eš ga-mu-dub-dub iri {d}en-lil₂-le nam ku₅-ra₂-gin₇ iri {d}nin-urta hul-a-gin₇ du₆-du₆-da 
e lugal a₂ šum₂-ma {d}en-lil₂-la₂ kur šu-še₃ ŋar-u₃ en {d}nin-urta a₂ šum₂-ma {d}en-lil₂-la₂ kur šu-še₃ ŋar-u₃ en pa₅-šeš an-na a₂ šum₂-ma {d}en-lil₂-la₂ kur šu-še₃ ŋar-u₃ en {d}nin-urta ki-sikil {d}nin-nibru{ki} nin en {d}nin-urta lugal-ŋu₁₀ {d}ig-alim-ma lugal-ŋu₁₀ {d}šul-šag₄-ga-na lugal-ŋu₁₀ 
