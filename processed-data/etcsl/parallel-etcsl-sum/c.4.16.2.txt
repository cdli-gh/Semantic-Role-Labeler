ba-gul gul-gul ba-gul {d}nisaba ba-gul e₂ {d}nisaba mu-lu₂ dub-ba-ka ba-gul e₂ {d}ŠE.TIR-ma ba-gul e₂ {d}nun-bar-še-gu-nu ba-gul e₂-ha-mun ba-gul u₂-a-nir ba-am₃-mu₂ šu-mu ba-am₃-mu₂ bad₃-bi u₂ gid₂-da ba-am₃-mu₂ šag₄-ba u₂ {mu}ŋen-na-ke₄ šu mu-un-ni₁₀-ni₁₀-e e-ne-eŋ₃ an-na e-ne-eŋ₃ {d}mu-ul-lil₂-la₂ re šag₄ ib₂-ba an gu-la-ke₄ šu mu-un-ni₁₀-ni₁₀-e ša₃-ab hul-ŋal₂-la {d}mu-ul-lil₂-la₂-ke₄ šu mu-un-ni₁₀-ni₁₀-e 
ma-ŋu₁₀-a iti₆ ma-ŋu₁₀-a iti₆ aŋ₂ giri₁₇-zal ma-ŋu₁₀-a iti₆ ŋi₆ giri₁₇-zal ma-ŋu₁₀-a aŋ₂ giri₁₇-zal ŋi₆ giri₁₇-zal ma-ŋu₁₀-a nam-mu-un-ed₂-de₃-en mu-lu-ŋu₁₀-ra iti₆ mu-lu-ŋu₁₀-ra bad₃-de₃ mu-na-ab-la₂ iti₆ aŋ₂ giri₁₇-zal mu-lu-ŋu₁₀-ra iti₆ ŋi₆-a giri₁₇-zal mu-lu-ŋu₁₀-ra aŋ₂ giri₁₇-zal ŋi₆ giri₁₇-zal mu-lu-ŋu₁₀-ra bad₃-de₃ mu-na-ab-la₂ 
iti₆-še₃ ki sikil iti₆-še₃ ₁-ša mu-un-nu₂-en iti₆ hur-saŋ ki sikil-la si-a-še₃ ₁-ša mu-un-nu₂-en kur {ŋeš}erin-na {d}mu-ul-lil₂ nu₂-a-še₃ ₁-ša mu-un-nu₂-en er₂ gig i₃-še₈-še₈ iti₆-še₃ nu₂-a er₂ gig i₃-še₈-še₈ i₃-zalag-ga-am₃ i-e₃ me-e ba-gig₂-ge-en iti₆ aŋ₂ giri₁₇-zal i-zalag-ga-am₃ i-e₃ me-e ba-gig₂-ge-en iti₆ ŋi₆ giri₁₇-zal i-zalag-ga-am₃ i-e₃ me-e ba-gig₂-ge-en aŋ₂ giri₁₇-zal ŋi₆ giri₁₇-zal i-zalag-ga-am₃ i-e₃ me-e ba-gig₂-ge-en 
ki sikil ud zu ni₂ me-lem₄-ma-na er₂-še₃ ba-še₈-še₈ ama {d}ezina₂-{d}ku₃-su₃ ni₂ me-lem₄-ma-na er₂-še₃ ba-še₈-še₈ nam-tar mu-šub-ba ni₂ me-lem₄-ma-na er₂-še₃ ba-še₈-še₈ 
