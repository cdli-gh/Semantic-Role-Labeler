en me sag₂ nu-di i-lim u₅ men gal-la šul {d}suen ud ŋiš-he₂ e₃-a-še₃ {d}en-lil₂-le il₂-la su-lim daŋal idim-e dirig {d}nin-lil₂-le tud-da diŋir muš₃-a-ni unken kur-kur-ra iti₆ {d}i-bi₂-{d}suen-ŋu₁₀ me nam-nun-na-ni an-da gu₂ la₂-am₃ u₁₈-ru-ni giri₁₇-zal ki us₂-sa-am₃ {d}aš-im₂-babbar-re {d}i-bi₂-{d}suen-ŋu₁₀ kalam-ma ku₆-ŋal₂-bi-še₃ uŋ₃ daŋal-la {d}nanna men zid-da dalla mu-X-e₃ ŋidru ud du₆-ul-la {d}aš-im₂-babbar {d}i-bi₂-{d}suen-ŋu₁₀ uŋ₃ daŋal-la gu₂ 
ub-da an ki-ka kalam dug₃-ga ŋiri₃-na {d}nanna kur-kur-ra me-ni an ki niŋ₂-daŋal-ba pa an-e nir {d}aš-im₂-babbar {d}nanna nam-šul-la ul-še₃ me ud til₃-la {d}i-bi₂-{d}suen-ŋu₁₀ dug₄-ga-ni u₁₈-ru gal sag₂ nu-di-dam {d}i-bi₂-{d}suen šu mah-a-ni im-dab zid-de₃-eš-še₃ mu-na-an-ak mu dug₃ sa₄-a-ni 
urim₂{ki} iri me nun šul {d}suen-na-kam an {d}en-lil₂ pap gal {d}nu-dim₂-mud ama {d}nin-tur₅ kalam-ma šir₃-ra-ni mah-am₃ me-teš₂ he₂-i-i eš₃ urim₂{ki} iri me nun šul {d}suen-na-kam an {d}en-lil₂ pap gal {d}nu-dim₂-mud ama {d}nin-tur₅ kalam-ma šir₃-ra-ni mah-am₃ me-teš₂ he₂-i-i {d}a-nun-na {d}en-ki {d}X {d}X {d}X unken ki  
