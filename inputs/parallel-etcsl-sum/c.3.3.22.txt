


en gal lu₂ til₃-til₃ ki aŋ₂-me-en a-a saŋ gig₂-ga

lugal šag₄-la₂ sug₄ si-il u₃ du₈ mu-un-zu-a

diŋir arhuš sud šag₄ gur-ru a-ra-zu-e ŋiš tuku

u₃-ne-de₃-tah

nam-en-na šu du₇ aga zid gur₃-ru-me-en

muš₃-me huš ulutim₂-ta nir-ra alan kug hi-li du₈-du₈

nam-mah-zu kur-kur-ra dul-la

me-lem₄-zu an kug-ga šu₂-a

ni₂ gal-zu su zig₃ im-du₈-du₈

kalam-e zag dib

ud e₃-ta ud šu₂-uš-e za-e mah-me-en

an-šag₄-ta ma-ra-an-šum₂ an šu-zu-uš mu-un-ŋar

an ki-bi-ta lugal-bi za-e-me-en nam-bi i₃-tar-re

