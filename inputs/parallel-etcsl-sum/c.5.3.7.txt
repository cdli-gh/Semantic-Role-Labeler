{ŋeš}šinig ka-ba mu-ni-in-ak bi₂-in-ba inim bi₂-in-dug₄ {ŋeš}ŋišnimbar-ra-še₃ su-ŋu₁₀ su diŋir-re-e-ne-ke₄ za-e-me-en gurun-zu mu-un-gub igi-ŋu₁₀-ta mu-un-ŋar geme₂-gin₇ igi nin-a-ni am-te {ŋeš}ba-an nu-mu-un-ŋa₂-ŋa₂ šu gi₄-gi₄ za-e-me-en niŋ₂-sa-sa-ha ŋe₂₆-e si mu-un-DU ŋiri₃-sig₁₀-zu igi-ŋu₁₀-ta 
sumur-ra-a-ni-ta {ŋeš}ŋišnimbar mu-un-na-ni-ib-gi₄-gi₄ inim bi₂-in-dug₄ {ŋeš}šinig šeš-bi-X tukum-bi ugu-ŋa₂-ra barag al-du₃-du₃-ne i-ga-in-sag₉-sag₉-ne diŋir nu-un-pad₃-de₃-ne im-ma-e-še su diŋir-re-e-ne eš₃-bi ze₂-me-en barag diŋir-re-e-ne mu dug₃ ib₂-sa₄-sa₄-ne kug-babbar kuš diŋir-re-e-ne teš₂-a niŋ₂ diŋir-ra niŋ₂ sag₉-zu dug₄-ga-ab 
