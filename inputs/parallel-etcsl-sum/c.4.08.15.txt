 mu-zu di-da-ŋu₁₀-ne di-da-ŋu₁₀-ne gu₂ id₂ nun-na dib-ba-ŋu₁₀-ne gu₂ {id₂}buranun-na šu niŋin₂-na-ŋu₁₀-ne za-pa-aŋ₂ u₃-mu-un-e gub-ba-ŋu₁₀-ne e-sir₂ gun₃-a dib-ba-ŋu₁₀-ne 
gi gam-ma he₂-me-en še ab-sin₂-na sag₉-ga he₂-me-en {d}ezina₂ sag₉-ge he₂-me-en šag₄-tur₃ ama gan-bi he₂-me-en ama-za NE.KA {ŋeš}ŋeštin he₂-me-en ki-ig-ga aŋ₂-ŋu₁₀ diŋir-za NE.KA nam-nun-e ak-a 
i₃-ma-al i₃-ma-al nam-zu he₂-a nu-ma-al niŋ₂-gig-zu he₂-a e₂ i₃-ma-al-la lu₂-bi he₂-me-en nin₉ sag₉-ga ban₃-da sag₉-ga eš₂-gin₇ e₂ niŋ₂-gur₁₁-ra sag₉-ga nitah lu₂ he₂-me-en lu₂ he₂-me-en he₂-me-en dumu diŋir-za he₂-me-en in-sag₉ he₂-me-en in-buluŋ₃ he₂-me-en 
diŋir iri-ni ba-an-sag₉ he₂-me-en dumu ama-ni ba-an-zil₂-zil₂-i he₂-me-en zi-šag₄-ŋal₂ iri-za-ka he₂-me-en lu₂ saŋ-kal-la numun zid he₂-me-en niŋ₂-gur₁₁ tuku nam-tar-ra he₂-me-en za-e lu₂ kug tuku-bi he₂-me-en za-e lu₂ še tuku-bi he₂-me-en kug tuku kug-ta hul₂-la he₂-me-en še tuku še-ta hul₂-la he₂-me-en lipiš-tuku šag₄ la-la-ŋal₂ he₂-me-en saŋ-ŋa₂ nu-gig-ge he₂-me-en šag₄ kuš₂-u₃ inim-ma nu-kuš₂-u₃ he₂-me-en 
