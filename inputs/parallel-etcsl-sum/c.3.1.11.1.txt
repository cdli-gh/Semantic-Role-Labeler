lugal-ŋu₁₀-ra u₃-na-a-dug₄ ur-DUN dam-gara₃ arad-zu na-ab-be₂-a 
kug lugal-ŋu₁₀ mu-e-NE-šum₂-ma kur su₃-ra₂-še₃ šim {ŋeš}erin-na sa₁₀-sa₁₀-de₃ mu-e-ši-gi-na ud kur-še₃ kur₉-re-na-ŋu₁₀ šim {ŋeš}erin-na bi₂-sa₁₀-sa₁₀-ŋu₁₀ {m}a-pi₂-la-ša gal-zu unken-na ma-an-gi-ma sam₂-ŋu₁₀ mu-da-an-kar₂-re-eš 
kan₄ e₂-gal-la-ni u₃-um-ŋen lu₂ na-me inim-ŋu₁₀ en₃ nu-bi-tar {m}arad-ŋu₁₀ arad-zu u₃ ba₄-ba₄-ti pisaŋ-dub-ba zi-mu-dar{ki}-ra-ta si-mu-ur-ru-um{ki}-še₃ i₃-re-eš-ma in-ne-zu-ma lu₂-kiŋ₂-gi₄-a-ne-ne 
lugal-ŋa₂ usu nu-tuku a₂ dar-re-bi nu-mu-da-ŋar 
dug₄-ga lugal mu-ra-an-šum₂ niŋ₂ lugal-ŋu₁₀ ab-be₂-na-ŋu₁₀ 
