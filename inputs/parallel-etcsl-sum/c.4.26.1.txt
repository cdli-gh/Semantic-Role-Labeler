nin {d}a-ru-ru e₂ keš₃{ki}-a hur-saŋ ki sikil-la u₃-tud-da {d}nin-tur₅ ama mah kur-kur-ra-ka ama {d}nin-tur₅ nin {d}a-ru-ru e₂ keš₃{ki}-a hur-saŋ ki sikil-la u₃-tud-da {d}nin-tur₅ ama mah kur-kur-ra-ka su zig₃ piriŋ-ŋa₂-ka ši-mi-ni-in-e₃ en mu-un-u₃-tud lagar mu-un-u₃-tud lugal barag kug-ga {d}nin-tur₅-re bi₂-in-u₃-tud {d}nin-tur₅ su zig₃ piriŋ-ŋa₂-ka ši-mi-ni-in-e₃ en mu-un-u₃-tud lagar mu-un-u₃-tud lugal barag kug-ga {d}nin-tur₅-re bi₂-in-u₃-tud 
niŋ₂ saŋ-bi-še₃ e₃-a {d}nin-tur₅-re saŋ-ŋa₂ ša-mi-ni-in-ŋal₂ hi-li-a tud ki us₂-sa ama {d}nin-tur₅ niŋ₂ saŋ-bi-še₃ e₃-a {d}nin-tur₅-re saŋ-ŋa₂ ša-mi-ni-in-ŋal₂ {d}nin-tur₅ hi-li-a tud ki us₂-sa 
nin gaba-ŋal₂ nam-nun an ki-a {d}nin-tur₅ u₃-tud-da abzu-ta nun-e ŋar-ra kur gal {d}en-lil₂-da šu sa₂-a {d}nin-tur₅ nin gaba-ŋal₂ nam-nun an ki-a {d}nin-tur₅ u₃-tud-da abzu-ta nun-e ŋar-ra kur gal {d}en-lil₂-da šu sa₂-a ab₂ amar-bi-ta gu₃ nun mu-na-ab-be₂ ama {d}nin-tur₅-re i-lu-bi-ta mu-un-na-an-kiŋ₂-e ama {d}nin-tur₅ nin mah keš₃{ki}-a kur gal {d}en-lil₂-da šu sa₂-a {d}nin-tur₅ ab₂ amar-bi-ta gu₃ nun mu-na-ab-be₂ ama {d}nin-tur₅-re i-lu-bi-ta mu-un-na-kiŋ₂-e ama {d}nin-tur₅ nin mah keš₃{ki}-a kur gal {d}en-lil₂-da šu sa₂-a 
ki-tuš kug giri₁₇-zal-la ki-tuš niŋ₂ lu-lu-a ama {d}nin-tur₅ barag tuš-a-ni me mah kug-sig₁₇-ga-am₃ me-te uŋ₃ lu-a nam-en nam-lugal {d}en-lil₂-še₃ ŋal₂-la {d}nin-tur₅ ki-tuš giri₁₇-zal-la ki-tuš niŋ₂ lu-lu-a ama {d}nin-tur₅ barag tuš-a-ni me mah kug-sig₁₇ me-te uŋ₃ lu-a nam-en nam-lugal {d}en-lil₂-še₃ ŋal₂-la 
