sig-še₃ ed₂-de₃ nim-še₃ igi bar-re-de₃ {d}utu a-zu gal a-a saŋ gig₂-ga sun₄ {na₄}za-gin₃ la₂ e₂-babbar-ra {d}utu ur-saŋ gal lipiš unken-na lugal gud-alim kur-ra dub₃ ba₉-re₆ {d}utu gud-alim kur-ra dub₃ ba₉-re₆ 
šilam ban₃-da nu-ed₃-de₃ u₃-ba-zu ban₃-da ŋiš-bur₂ dab₅-ba {d}utu iri-da e₂-nun-an-na dumu {d}nin-gal-e tud-da gud {ŋeš}erin a naŋ-a ha-šu-ur₂-ra peš-a gi-rin šag₄ su₃-ra₂ e-ne dug₄-dug₄ su₃-ra₂-aŋ₂ e₃-a su-lim-ma gun₃-am₃ 
ud-ba lugal-ŋu₁₀ ed₂-da-ni-ne an mu-un-da-dub₂-dub₂ ki mu-un-da-sag₃-sag₃ mu-un-bal e₂-gal-la ed₂-da-ni-ta an {ŋeš}si-ŋar an-na-ke₄ hu-mu-da-gi₄-gi₄ mul-e ur₄-ur₄-X ama-ni sila-a {d}utu-še₃ dul₃ na-mu-un-di-ni-ib-daŋal kur-ra saŋ mi-ni-in-il₂ lugal-bi na-nam 
{d}utu kur-kur-ra di-bi-še₃ kud-de₃ en dumu {d}nin-gal-la-ke₄ kur-kur-ra ka-aš-bi bar-re-de₃ en gal-zu eš-bar dumu {d}en-lil₂-la₂-ke₄ {d}utu gal-zu mah dumu {d}nin-X-la₂-ke₄ {d}utu saŋ-ŋa₂ mi-ni-in-ŋal₂ 
en dumu {d}nin-gal-la ₅₀ šu-ni šu-mu-un-ŋal₂ ud-gin₇ kur-ra gu₃ mu-ni-ib-be₂ kalam-ma saŋ mi-ni-in-il₂ hu-ri₂-in{mušen}-gin₇ kur šuba₄ kur šuba₄ lugal-ŋu₁₀ {d}utu mu-da-bal-e-en igi-ni kur-ra bi₂-in-la₂ 
