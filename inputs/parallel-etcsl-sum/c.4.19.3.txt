 a-ŋi₆ id₂-da kuš₇ su-gin₇ su-su lugal-ŋu₁₀ im-mi-ni-DU lugal u₃-tud-zu-ta he₂-ŋal₂-la saŋ {d}nin-ŋiš-zid-da za₃-mi₂-zu dug₃-ga-am₃ 
en {d}nin-ŋiš-zid-da  ur-saŋ ki aŋ₂ an kug-ga en kur šuba₄ gal u₃-tud-da en igi gun₃-nu hi-li nam-ŋuruš-a ur-saŋ gal me₃ sahar-ra-ka a₂ zid-da lugal-la en {d}nin-ŋiš-zid-da za₃-mi₂-zu dug₃-ga šir₃-re-eš am₃-mi-ni-in-ne 
ur-saŋ ki-a kul-lu-de₃ {d}nin-ŋiš-zid-da ki aŋ₂ an kug-ga id₂-da a-eštub he₂-e-da-ŋal₂ {d}en-ki he₂-e-da-hul₂ a-šag₄-ga še gu-nu he₂-e-da-ŋal₂ he₂-e-da-hul₂ an-še₃ saŋ il₂-la en {d}nin-ŋiš-zid-da he₂-e-da-de₂ en {d}nin-ŋiš-zid-da he₂-e-da-su₃-ud-de₃ umbin he₂-e-da-gid₂-de₃ en {d}nin-ŋiš-zid-da za₃-mi₂-zu dug₃-ga-am₃ 
a zid mu-ri-in-ri {d}nin-ŋiš-zid-da-ra {d}en-lil₂-le silim-ma mu-na-ab-be₂ mu-un-zu-zu kalam-ma mu-e-ši-u₃-tud u₃-tud-da hul₂-la-zu mu-un-ši-bar-bar-re en {d}nin-ŋiš-zid-da za₃-mi₂-zu dug₃-ga šir₃-re-eš am₃-mi-ni-in-ne 
ur-saŋ u₃-ma sa₂-sa₂ nam-nun-na kug pad₃ lugal-ŋu₁₀ mu-un-ši-X igi-nim  en {d}nin-ŋiš-zid-da za₃-mi₂-zu dug₃-ga šir₃-re-eš am₃-mi-ni-in-ne 
 e₂ nam-til₃ {d}nin-ŋiš-zid-da e₂ ki gal-ta barag 
