 kur {d}utu {d}utu      šul {d}utu amar sumun₂-na-ke₄ amar sumun₂-na-ke₄ amar dumu zid-da-ke₄ {d}utu šeš lugal {d}inana-ke₄ en-me-en de₆-de₆ sila sir₂-ra-ke₄ {d}utu kaš mu-un-ŋal₂ e₂ kurun-ka-ke₄ šul {d}utu kaš mu-un-ŋal₂ e₂ kurun-ka-ke₄ 
šeš-ŋu₁₀ u₃-mu-un ni₂ gur₃-ru kur-še₃ ga-ba-e-da-u₅ u₃-mu-un an-na u₃-mu-un ni₂ gur₃-ru u₃-mu-un kur-še₃ ga-ba-e-da-u₅ kur šim-ma-še₃ kur {ŋeš}erin-na-še₃ kur-še₃ kur {ŋeš}erin-na kur ha-šu-ur₂-ra-še₃ kur-še₃ kur kug-ga kur za-gin₃-na-še₃ kur-še₃ kur gakkul₃-a mu-un-mu₂-mu₂-še₃ kur-še₃ id₂ hal-hal-la a-ki-ta su₃-ud-bi-še₃ kur-še₃ 
šeš-ŋu₁₀ ŋen-a šeš-ŋu₁₀ ab-šag₄-ga igi-ŋu₁₀ šeš-ŋu₁₀ munus-e-ne {d}utu munus-e-ne 
aŋ₂ munus-e-ne mu nu-zu-ŋen aŋ₂ munus-e-ne mu dug₄ nu-zu-ŋen aŋ₂ munus-e-ne še su-ub nu-zu-ŋen mu dug₄ nu-zu-ŋen še su-ub nu-zu-ŋen 
kur-ra a-na mu-un-ma-al a-na ga-gu₇-un-de₃-en hur-saŋ-ŋa₂ a-na mu-un-ma-al a-na ga-gu₇-un-de₃-en kur šim-ma-še₃ kur {ŋeš}erin-na-še₃ kur {ŋeš}erin-na kur ha-šu-ur₂-ra-še₃ kur-ra a-na mu-un-ma-al a-na ga-gu₇-un-de₃-en 
šim mu-un-gu₇-a-ta {ŋeš}erin mu-un-gu₇-a-ta šu-ŋu₁₀ šu u₃-bi₂-du₃ e₂-ŋu₁₀-še₃ gi₄-mu e₂-ŋu₁₀-še₃ gi₄-mu e₂-ŋu₁₀ zabalam{ki}-a-ra ama-ŋu₁₀-še₃ gi₄-mu ama-ŋu₁₀ ga-ša-an-gal-ra ušbar-ŋu₁₀-še₃ gi₄-mu ga-ša-an-sumun₂-na-ra e-rib-bi₂-ŋu₁₀ gi₄-mu {d}mu-tin-an-na-ra 
šu dili ed₂-da-ke₄ e₂ lu₂ ed₂-da-ke₄ e₂ lu₂ ed₂-da-ke₄ šu dili ed₂-da-ke₄ {d}utu ama-bi-me-en {d}utu a-a-bi-me-en {d}utu nu-siki-ke₄ {d}utu nu-mu-su-e {d}utu nu-siki-ke₄ a-a-ni-gin₇ igi-bi ma-ra-pad₃ {d}utu nu-mu-su-e ama-bi-gin₇ šu gi₄-gi₄-bi-me-en a-lu za-da a-lu 
