e₂ gal kur-ra-am₃ gal e₂ {d}en-lil₂-la₂ kur-ra-am₃ gal e₂ {d}nin-lil₂-la₂ kur-ra-am₃ gal e₂ itima kur-ra-am₃ gal e₂ ud nu-zu kur-ra-am₃ gal e₂ kan₄ mah kur-ra-am₃ gal e₂ kan₄ silim-ma kur-ra-am₃ gal kisal {d}en-lil₂-la₂ kur-ra-am₃ gal hur-saŋ-galam-ma kur-ra-am₃ gal kan₄ gal-di kug kur-ra-am₃ gal kan₄ še nu-kud kur-ra-am₃ gal ub-šu-unken-na kur-ra-am₃ gal ŋa₂-ŋiš-šu₂-a kur-ra-am₃ gal 
e₂ {d}nin-lil₂-la₂ kur-ra-am₃ gal kan₄-in-nam-ra kur-ra-am₃ gal e₂-itid-da-buru₁₄ kur-ra-am₃ gal kisal e₂-gal-mah kur-ra-am₃ gal e₂-itid-da-buru₁₄ mah kur-ra-am₃ gal en-tum₂-gal-zu kur-ra-am₃ gal in-nam-gid₂-da-zu kur-ra-am₃ gal kan₄ {d}suen kur-ra-am₃ gal du₆-kug ki kug kur-ra-am₃ gal a-šag₄ e₂-dim₃-ma kur-ra-am₃ gal an-ne₂-ŋar-ra kur-ra-am₃ gal aš-te ki sikil kur-ra-am₃ gal e₂-tilla₂-mah kur-ra-am₃ gal ŋa₂-{ŋeš}apin-na kur-ra-am₃ gal 
bi₂-in-dug₄-ga-ra bi₂-in-dug₄-ga-ra e₂ ud-dam ša-mu-na-e₃ lu₂ kur-ra bi₂-in-dug₄-ga-ra e₂ ud-dam ša-mu-na-e₃ e₂ {d}en-lil₂-ka bi₂-in-dug₄-ga-ra e₂ ud-dam ša-mu-na-e₃ e₂ {d}nin-lil₂-ka bi₂-in-dug₄-ga-ra e₂ ud-dam ša-mu-na-e₃ e₂ {d}nin-urta-ka bi₂-in-dug₄-ga-ra e₂ ud-dam ša-mu-na-e₃ e₂ dumu nun-na-ka bi₂-in-dug₄-ga-ra 
e₂-e me gal-la saŋ mi-ni-ib₂-il₂ šag₄-bi-ta kur šim {ŋeš}erin-na-kam e₂ {d}en-lil₂-la₂-ke₄ me gal-la saŋ mi-ni-ib-il₂ šag₄-bi-ta kur šim {ŋeš}erin-na-kam e₂ {d}nin-lil₂-la₂-ke₄ me gal-la saŋ mi-ni-ib-il₂ šag₄-bi-ta kur šim {ŋeš}erin-na-kam kisal {d}en-lil₂-la₂-ke₄ me gal-la saŋ mi-ni-ib-il₂ šag₄-bi-ta kur šim {ŋeš}erin-na-kam kisal {d}nin-lil₂-la₂-ke₄ me gal-la saŋ mi-ni-ib-il₂ šag₄-bi-ta kur šim {ŋeš}erin-na-kam 
lugal-bi e₂ nam-dumu zid-da lugal {d}en-lil₂-ra tum₂-ma-am₃ ur-saŋ {d}nin-urta e₂ nam-dumu zid-da lugal {d}en-lil₂-ra tum₂-ma-am₃ dumu-KA {d}nin-lil₂-la₂ e₂ nam-dumu zid-da lugal {d}en-lil₂-ra tum₂-ma-am₃ en ur-saŋ e₂-kur-ra e₂ nam-dumu zid-da lugal {d}en-lil₂-ra tum₂-ma-am₃ dumu-KA {d}en-lil₂-la₂ e₂ nam-dumu zid-da lugal {d}en-lil₂-ra tum₂-ma-am₃ en {d}aš-im₂-babbar e₂ nam-dumu zid-da lugal {d}en-lil₂-ra tum₂-ma-am₃ dumu nun e₂-kur-ra e₂ nam-dumu zid-da lugal {d}en-lil₂-ra tum₂-ma-am₃ 
