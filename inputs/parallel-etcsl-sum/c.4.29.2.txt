tud-da-zu e₂-kur-ta {d}en-lil₂-le bi₂-in-dug₄-ga {d}nuska tud-da-zu e₂-kur-ta {d}en-lil₂-le bi₂-in-dug₄-ga en {d}nu-dim₂-mud-e abzu-ta lugal nam-he₂ mi₂ mu-ri₂-in-dug₄ sukkal zid me-teš₂-e ga-i {d}nuska sukkal-mah {d}en-lil₂-la₂ za₃-mi₂-zu dug₃-ga-am₃ ku₇-ku₇-da lugal-ŋu₁₀ šir₃-re-eš₂ ga-am₃-dug₄ 
su₃-ra₂-aŋ₂ sipad zid {d}en-lil₂-la₂-me-en mu mah pad₃-da {d}nin-lil₂-la₂-me-en ŋeštug₂ šum₂-ma {d}en-ki-ka₃-me-en {d}en-ul {d}nin-ul-e tud-da-me-en numun nam-en-na-da tab-ba-me-en e₂-kur-ra sukkal lugal-a-ni-ir tum₂-ma-me-en {d}nuska {d}en-lil₂-la₂ lu₂ šag₄-ga-na-me-en 
igi-ŋal₂ {d}a-nun-na-ke₄-ne-me-en dug₄-ga zid saŋ-bi-še₃ e₃-a-me-en sukkal zid a-a {d}en-lil₂-ka-me-en zid dug₄-ga šu nu-bal-e-me-en zalag-ga su₃-ra₂-aŋ₂-bi-me-en nam-nir-ŋal₂ šum₂-ma-me-en {d}en-lil₂-le igi zid bar-ra-me-en e₂ {d}en-lil₂-ka me-te-bi-me-en    
   šum₂-mu-me-en {d}nin-tur₅-ra {ŋeš}banšur sig₇-ga-me-en {d}en-nu-gi₄-ra a₂ aŋ₂-ŋa₂ e₃-a-me-en lugal-ra nam-til₃ mi₂ an ki us₂ dili-bi-še₃ 
a₂ aŋ₂-ŋa₂ e₂ {d}en-lil₂-ka-ta me gal-gal-la zag gub-gub-bu-me-en me zid-da ŋa₂-ŋa₂-me-en me mah-a uₓ-a zid-me-en me ul-e pa e₃ ak-me-en me tug₂-ba₁₃ šag₄-gada-la₂-a-me-en me nun-na gu₂ me-er-me-re-me-en me niŋ₂ lu-a-ba šu du₇-a-me-en 
{d}a-nun-na diŋir gal-gal-e-ne za₃-mi₂ ₇ zid ri-in-ne sukkal šu-luh a₂-nun-ŋal₂-me-en šag₄ zalag-zalag a-a {d}en-lil₂-ka-me-en za₃-mi₂ dug₄-ga kingal {d}nuska 
munus zid mul an-da šag₄ kuš₂-u₃ {d}nisaba za₃-mi₂ 
