{d}en-lil₂ lugal an ki-a niŋ₂-dug₄-ga-ni zid inim-ma-ni {d}ri-im-{d}suen sipad ud gi₄-a lugal-ŋu₁₀ niŋ₂-gu₇ zi til₃-la nibru{ki} du₃ in-na-an-šum₂-ma šudu₃ he₂-en-na-ša₄ {d}ezina₂ lu₂ sag₉ nam-lu₂-ulu₃ saŋ-e-eš he₂-en-na-rig₇ mu gi-bi ma-da-na-ka šag₄ hul₂-la ud he₂-en-na-ab-zal-zal-e {d}ri-im-{d}suen lugal-ŋu₁₀ mu-da-an-GUD-GUD-ne {ŋeš}gu-za nam-lugal-bi he₂-en-na-gen₆ bal-bi he₂-en-na-su₃-ud ŋidru-ni sig igi-nim-ma he₂-en-e-dug₄ lugal gu₂-zal-a-bi he₂-en-na-ab-gam-e nidba {d}ri-im-{d}suen lugal-ŋu₁₀ tur mah-e nibru{ki} e₂-kur šu-si-bi-ta lal₃ i₃-nun-gin₇ al-biz-biz-ze₂-e ŋe₂₆-e dumu lu₂ ₁-gin₇-nam lal₃ i₃-nun-na nidba lugal-ŋu₁₀ asila-ŋu₁₀-ta šu li-bi₂-ib-sub dumu nu-u₈-gin₇ ₂ ŋanun kug-babbar ma-an-šum₂-mu-uš 
dili-ŋu₁₀ al-DA sukkal dumu lu₂-u₃ ŋe₂₆-e-me-en da dumu lu₂-u₃-ne mu-da-la₂-e-en igi bar mu-u₈-dug₄ dili-am₃ {d}ri-im-{d}suen lugal-ŋu₁₀ lal₃ i₃-nun-gin₇ šu sub saŋ inim-ŋu₁₀ si bi₂-ib-sa₂ e₂ ad-da-ŋu₁₀ in-zu hu-mu-ak-e ₁ {d}en-lil₂ kur gal-a-ni mu-zu-gin₇ {d}ri-im-{d}suen kur gal-a-zu he₂-me nam-til₃-zu šag₄ {d}nin-urta hul₂ he₂-em-dug₄ {d}nin-nibru{ki} nin uru₂ ki ŋa₂-ŋa₂ arhuš₂ šag₄-la₂ sug₄-gin₇-nam ba-niŋin₂-niŋin₂ nam-til₃-še₃ he₂-ri-ib-niŋin₂-niŋin₂ {d}nin-šubur an igi {d}nanna-ke₄ ba-dug₄-X niŋ₂ sag₉-ga saŋ-zu-še₃ nam-til₃-zu he₂-eb-be₂ igi-zu ib₂-ba-a-du₈ šag₄ 
