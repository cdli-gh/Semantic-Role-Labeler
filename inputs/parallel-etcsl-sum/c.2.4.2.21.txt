{d}nergal ni₂ gal i ganzer ni₂ me-lem₄-ma-bi sa-bar-ra an-ne₂ ki-e ni₂-bi 
ur-saŋ am a₂ gur-gur ab₂-gin₇ mu huš-zu ni₂ su zig₃ bar-re-dam ulu₃-gin₇-nam ki-bal šub-šub-bu-me-en kur niŋ₂-daŋal-ba si-ŋar-bi-me-en e₂-meš₃-lam za-e tuš-a-zu-ne hul₂-hul₂-le šag₄-ge₈ guru₆ uŋ₃-e gu₂ ši-im-si ŋiri₃-zu-še₃ 
ki-bal-e nam-nir-ŋal₂-zu {d}meš₃-lam-ta-e₃-a ki-bal-e šul ši-im-mi-niŋin₂-niŋin₂ {d}nergal nam-nir-ŋal₂-zu ki-bal-e 
a-a-zu ki gal-bi ši-im-ma-an-aŋ₂ nam-ur-saŋ-zu uŋ₃-e im-mi-zu a-a-zu {d}en-lil₂-le ki gal-bi ši-im-ma-an-aŋ₂ nam-ur-saŋ-zu uŋ₃-e im-mi-zu 
ur-saŋ uŋ₃-e diŋir kur-ra niŋin ki-bal-e ba-ni-dug₄ {d}nergal uŋ₃-e diŋir kur-ra niŋin 
ki dib-ba-zu erin₂ teš₂-bi-še₃ hul an-ša₄-an{ki} ti-da-nu-um-ma {d}nergal ki dib-ba erin₂ teš₂-bi-še₃ hul 
ur-saŋ šul-gi-ra zi a₂ 
