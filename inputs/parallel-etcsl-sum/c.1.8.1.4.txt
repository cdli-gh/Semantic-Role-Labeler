unug{ki} im-mi-gi₄-gi₄-ne iri-bi im-mi-gi₄-gi₄-ne {ŋeš}šu-kar₂ a₂-kar₂-ra-ke₄ pa-a-šu a₂-gid₂-da da-da-ra-še₃ mi-ni-in-kur₉ e₂-gal-la-na hul₂-hul₂-la mi-ni-in-ŋar ŋuruš ki-sikil unug-ga{ki} saŋ-tuku bur-šum₂-ma kul-aba{ki} alan-bi igi mu-un-bar-bar-re-ne im-ma-hul₂-hul₂-la {d}utu agrun-na-ta e₃-a-na saŋ mi-ni-in-il₂ a₂-bi mu-un-da-an-aŋ₂ a-a-ŋu₁₀ u₃ ama-ŋu₁₀ a si-ig-ga naŋ-ze₂-en ud nu-mu-un-da-sa₉ am₃-da-dirig aga₃-bi in-ši-in-tag-ne {d}gilgameš₂-e ki hul-a ba-an-šub ud ₉-kam ki hul-a ba-an-šub ŋuruš ki-sikil unug{ki}-ga saŋ-tuku bur-šu-ma kul-aba{ki} er₂ ba-še₈-še₈ bi₂-in-dug₄-ga-gin₇-nam dumu ŋir₂-su{ki}-a zag bi₂-in-tag a-a-ŋu₁₀ u₃ ama-ŋu₁₀ a si-ig-ga naŋ-ze₂-en ur-saŋ {d}gilgameš₂ dumu {d}nin-sumun₂-ka za₃-mi₂-zu dug₃-ga-am₃ lu₂ izi la₂ igi bi₂-du₈-am₃ igi nu-mu-na-du₈-am₃ i-bi₂-ni an-na ba-a-ed₃-am₃ gidim-a-ni ki-a nu-ub-tuš lu₂ diŋir lul-lul sig₁₀-ge₅ nam-erim₂ ba-an-kud igi bi₂-du₈-am₃ igi i-ni-du₈-am₃ a-na-gin₇ an-ak ki-a-naŋ saŋ kur-ra-ke₄ naŋ-a i₃-naŋ-e dumu ŋir₂-su{ki} a il₂-il₂ a-a-na u₃ ama-na igi bi₂-du₈-am₃ igi i-ni-du₈-am₃ a-na-gin₇ an-ak igi lu₂ ₁-ta-am₃ li-im dumu mar-tu-me-eš gidim-a-ni šu la-ba-an-ta-ra-ra gaba nu-ši-dub-bu dumu mar-tu{ki}-a ki-a-naŋ saŋ kur-ra-ke₄ igi-ba bi₂-ib₂-dab₅-be₂-en dumu ki-en-gi ki-uri-ke₄ igi bi₂-du₈-am₃ igi i-ni-du₈-am₃ a-na-gin₇ an-ak a ki-lul-la a lu₃-a bi₂-ib₂-naŋ-me-eš 
a-a-ŋu₁₀ u₃ ama-ŋu₁₀ me-a se₁₂-me-eš igi bi₂-du₈-am₃ igi i-ni-du₈-am₃ a-na-gin₇ an-ak ₂-a-ne-ne-ne a ki-lul-la a lu₃-a bi₂-ib₂-naŋ-me-eš {id₂}buranun-na a na₈-na₈-da-bi a₂ u₁₈-lu ur₂-ba mu-ni-in-bur₁₂ pa-ba mu-ni-in-suh {id₂}buranun-na a im-ma-ni-ib-ra munus-e inim an-na-ta ni₂ te-a du inim {d}en-lil₂-la₂-ta ni₂ te-a du ŋiš šu-na mu-un-dab₅ unug{ki}-še₃ ba-ni-in-kur₉-re {ŋeš}kiri₆ gi-rin {d}inana-še₃ im-ma-ni-in-ku₄-ku₄-re 
munus-e ŋiš šu-na li-bi₂-in-du ŋiri₃-ni-ta bi₂-in-du munus-e ŋiš šu-na a li-bi₂-in-dug₄ ŋiri₃-ni-ta bi₂-in-dug₄ me-na-am₃ {ŋeš}gu-za gi-rin ba-ni-tuš-de₃-en bi₂-in-dug₄ me-na-am₃ ŋiš-nu₂ gi-rin ba-ni-nu₂-de₃-en bi₂-in-dug₄ mu ₅-am₃ mu ₁₀-am₃ ba-e-zal-la re ŋiš ba-gur₄ kuš-bi nu-mu-un-da-dar ur₂-bi-a muš tu₆ nu-zu-e gud₃ im-ma-ni-ib-us₂ pa-bi-a mušen anzud{mušen}-de₃ amar im-ma-ni-ib-ŋar šab-bi-a ki-sikil lil₂-la₂-ke₄ e₂ im-ma-ni-ib-du₃ ki-sikil zu₂ li₉-li₉ šag₄ hul₂-hul₂ kug {d}inana-ke₄ er₂ e-ne ba-še₈-še₈ 
ud zal-le-da an-ur₂ zalag-ge-da buru₅ ud zal-le šeg₁₀ gi₄-gi₄-da {d}utu agrun-ta e₃-a-ni nin₉-a-ni kug {d}inana-ke₄ ur-saŋ šul {d}utu-ra gu₃ mu-na-de₂-e šeš-ŋu₁₀ ud re-a na-aŋ₂ ba-tar-ra-a-ba ud he₂-ma-al-la ka-na-aŋ₂-ŋa₂ ba-e-zal-la re ud an-ne₂ an ba-an-ir-ra-a-ba {d}mu-ul-lil₂-le ki ba-an-ir-ra-a-ba {d}ga-ša-an-ki-gal-la-ra kur-ra saŋ rig₇-ga-še₃ im-ma-ab-rig₇-ga-a-ba ba-u₅-a-ba ba-u₅-a-ba a-a kur-še₃ ba-u₅-a-ba {d}am-an-ki kur-še₃ ba-u₅-a-ba u₃-mu-un-ra tur-tur ba-an-da-ri {d}am-an-ki-ra gal-gal ba-an-da-ri tur-tur-bi na₄ šu-a-kam gal-gal-bi na₄ gi gu₄-ud-da-kam ur₂ {ŋeš}ma₂ tur-re {d}am-an-ki-ka₃-ke₄ še-en-bun₂-na du₇-am₃ i₃-šu₂-šu₂ u₃-mu-un-ra a {ŋeš}ma₂-saŋ-ŋa₂-ke₄ ur-bar-ra-gin₇ teš₂ mu-un-na-gu₇-e {d}am-an-ki-ra a {ŋeš}ma₂-eŋer-ra-ke₄ ur-mah-gin₇ saŋ ŋiš im-ra-ra 
ud-bi-a mu di-ta-am₃ {ŋeš}ha-lu-ub₂ di-ta di-ta-am₃ gu₂ {id₂}buranun-na kug-ga-ka du₃-a-ba {id₂}buranun-na a na₈-na₈-da-bi a₂ {tum₉}u₁₈-lu ur₂-ba mu-ni-in-bur₁₂ pa-ba mu-ni-in-suh {id₂}buranun-na a im-ma-ni-ib-ra nu-nus e-ne-eŋ₃ an-na-ta ni₂ te-a du e-ne-eŋ₃ {d}mu-ul-lil₂-la₂-ta ni₂ te-a du mu šu-ŋa₂ mu-un-dab₅ unug{ki}-še₃ ba-ni-in-kur₉ {ŋeš}kiri₆ gi-rin kug ga-ša-an-na-še₃ im-ma-ni-in-ku₄-ku₄ 
nu-nus-ŋen mu šu-ŋa₂ li-bi₂-in-du me-ri-ŋu₁₀-ta bi₂-in-du {d}ga-ša-an-na-ŋen mu šu-ŋa₂ a li-bi₂-in-de₂ me-ri-ŋu₁₀-ta a bi₂-du me-na-am₃ {ŋeš}gu-za gi-rin ba-ni-tuš-u₃-de₃-en bi₂-in-dug₄ me-na-am₃ ŋiš-nu₂ gi-rin ba-ni-nu₂-de₃-en bi₂-in-dug₄ mu ₅-am₃ mu ₁₀-am₃ ba-e-zal-la re mu ba-gur₄ kuš-bi nu-mu-un-da-dar ur₂-bi-a muš tu₆ nu-zu-e gud₃ im-ma-ni-ib-us₂ pa-bi-a mušen anzud{mušen} amar im-ma-ni-ib-ŋar šab-ba-bi-a ki-sikil lil₂-la₂-ke₄ e₂ im-ma-ni-in-us₂ ki-sikil zu₂ li₉-li₉ šag₄ hul₂-hul₂ kug {d}inana-ke₄ er₂ e-ne ba-še₈-še₈ šeš-a-ni ur-saŋ šul {d}utu inim-bi nu-mu-de₃-gub 
ud zal-le-da an-ur₂ zalag-ge-de₃ mušen buru₅{mušen} ud zal-le šeg₁₀ gi₄-gi₄-da {d}utu agrun-ta e₃-a-ni nin₉-a-ni kug {d}inana-ke₄ ur-saŋ {d}gilgameš₂ gu₃ mu-na-de₂-e šeš-ŋu₁₀ ud re-a na-aŋ₂ ba-tar-ra-a-ba ud he₂-ma-al-la ka-na-aŋ₂ ba-e-zal-la re ud an-ne₂ an ba-an-ir-ra-a-ba {d}mu-ul-lil₂-le ki ba-an-ir-ra-a-ba {d}ga-ša-an-ki-gal-la-ra kur-ra saŋ rig₇-ga-še₃ im-ma-ab-rig₇-ga-a-ba ba-u₅-a-ba ba-u₅-a-ba a-a kur-še₃ ba-u₅-a-ba {d}am-an-ki kur-še₃ ba-u₅-a-ba u₃-mu-un-ra tur-tur ba-an-da-ri {d}am-an-ki-ra gal-gal ba-an-da-ri tur-tur-bi na₄ šu-kam gal-gal-bi na₄ gi gu₄-ud-da-kam ur₂ {ŋeš}ma₂ tur-re {d}am-an-ki-ka₃-ke₄ še-en-bun₂-na du₇-am₃ i₃-šu₂-šu₂ u₃-mu-un-ra a {ŋeš}ma₂-saŋ-ŋa₂-ke₄ ur-bar-ra-gin₇ teš₂ mu-un-na-gu₇-e {d}am-an-ki-ra a {ŋeš}ma₂-eŋer-ra-ke₄ ur-mah-gin₇ saŋ ŋiš im-ra-ra 
ud-bi-a mu di-ta-am₃ {ŋeš}ha-lu-ub₂ di-ta-am₃ di-ta-am₃ gu₂ {id₂}buranun-na kug-ga-ka du₃-a-ba {id₂}buranun-na a na₈-na₈-da-bi a₂ {tum₉}u₁₈-lu ur₂-ba mu-ni-in-bur₁₂ pa-ba mu-un-ni-in-suh {id₂}buranun-na a im-ma-ni-ib-ra nu-nus-e e-ne-eŋ₃ an-na-ta ni₂ te-a du e-ne-eŋ₃ {d}mu-ul-lil₂-la₂-ta ni₂ te-a du mu šu-ŋa₂ mu-un-dab₅ unug{ki}-še₃ ba-an-ni-kur₉ {ŋeš}kiri₆ gi-rin ga-ša-an-an-na-še₃ im-ma-ni-in-ku₄-ku₄-re 
nu-nus-e mu šu-na li-bi₂-du₁₁ ŋiri₃-ni-ta bi₂-in-du {d}ga-ša-an-na-ke₄ mu šu-na a li-bi₂-de₂ ŋiri₃-ni-ta bi₂-in-du me-na-am₃ {ŋeš}gu-za gi-rin ba-ni-tuš-u₃-de₃-en bi₂-in-dug₄ me-na-am₃ ŋiš-nu₂ gi-rin ba-ni-nu₂-de₃-en bi₂-in-dug₄ mu ₅-am₃ mu ₁₀-am₃ ba-e-zal-la re mu ba-gur₄ kuš-bi nu-mu-un-da-dar ur₂-bi-a muš tu₆ nu-zu-e gud₃ im-ma-ni-ib-us₂ pa-bi-a mušen anzud{mušen}-de₃ amar-bi im-ma-ni-ib-ŋar šab-ba-bi-a ki-sikil lil₂-la₂-ke₄ e₂ im-ma-ni-in-du₃ ki-sikil zu₂ li₉-li₉ šag₄ hul₂-hul₂ kug {d}inana-ke₄ er₂ e-ne ba-še₈-še₈ nin₉-a-ni inim in-na-an-dug₄-ga šeš-a-ni ur-saŋ {d}gilgameš₂ inim-bi ba-de₃-gub 
{tug₂}ib₂-ba-ru šag₄-ba ₅₀ ma-na-am₃ ib₂-ba-na ba-an-du₃ ₅₀-am₃ ₃₀ giŋ₄ ba-ši-in-ak {urud}ha-zi-in-na-ni har-ra-an-na-ka-ni ₇ gun₂ ₇ ma-na-ka-ni šu-ni-a ba-an-dab₅ ur₂-bi-a muš tu₆ nu-zu-e saŋ ŋiš ba-an-ra pa-bi-a mušen anzud{mušen}-de₃ amar-bi šu ba-an-ti hur-saŋ-še₃ ba-an-kur₉ šab-ba-bi-a ki-sikil lil₂-la₂-ke₄ e₂ im-ma-an-ni-in-zal e₂-ri-e₂-ri-še₃ ba-an-kar-kar-re ŋiš ur₂-ba mu-ni-in-bur₁₂ pa-ba mu-ni-in-suh dumu iri-na mu-un-de₃-re₇-eš-am₃ pa-bi i₃-ku₅-ru-ne zu₂ ba-keše₂-re-ne nin₉-a-ni kug {d}inana-ra {ŋeš}gu-za-ni-še₃ mu-na-ab-šum₂-mu ŋiš-nu₂-da-ni-še₃ mu-na-ab-šum₂-mu e-ne ur₂-bi {ŋeš}ellag-a-ni-še₃ ba-da-ab-dim₂-e pa-bi {ŋeš}e-ke₄-ma-ni-še₃ ba-ab-dim₂-e 
{ŋeš}ellag al dug₄-dug₄-ge sila ur₃-ra {ŋeš}ellag na-mu-un-e ni₂ silim dug₄-dug₄-ge sila ur₃-ra ni₂ silim na-mu-un-e e-ne erin₂ dumu nu-mu-un-su-a-ke₄-ne u₅-a a gu₂-ŋu₁₀ a ib₂-ba-ŋu₁₀ a-nir im-ŋa₂-ŋa₂-ne ama tuku dumu-ni-ir ninda mu-na-ab-de₆ nin₉ tuku šeš-a-ni-ir a mu-na-de₂-e u₂-sa₁₁-an-e um-ma-te-a-ra ki {ŋeš}ellag ŋar-ra-ka-ni ŋiš-hur in-hur-re {ŋeš}ellag-a-ni igi-ni-a mu-ni-in-il₂ e₂-a-ni-še₃ mu-un-de₆ a₂-gu₂-zig₃-ga-ta ki ŋiš-hur in-hur-ra u₅-a šu du₃-du₃-a nu-mu-un-su-a-ta i-{d}utu ki-sikil tur-ra-ta {ŋeš}ellag-a-ni u₃ {ŋeš}e-ke₄-ma-ni dur₂ kur-ra-še₃ ba-da-an-šub šu-ni mu-ni-in-dug₄ sa₂ nu-mu-un-da-dug₄ ŋiri₃-ni mu-ni-in-dug₄ sa₂ nu-mu-un-da-dug₄ 
abula ganzer igi kur-ra-ka dur₂ im-ma-ni-in-ŋar {d}gilgameš₂ er₂ im-ma-an-pad₃ šeₓ-šeₓ i₃-ŋa₂-ŋa₂ a {ŋeš}ellag-ŋu₁₀ a {ŋeš}e-ke₄-ma-ŋu₁₀ {ŋeš}ellag la-la-bi nu-mu-un-gi₄-a-ŋu₁₀ ešemen di nu-mu-un-sug₄-ga-ŋu₁₀ ud-ba {ŋeš}ellag-ŋu₁₀ e₂ nagar-ra-ka nu-uš-ma-da-ŋal₂-am₃ dam nagar-ra ama ugu-ŋu₁₀-gin₇ nu-uš-ma-da-ŋal₂-la-am₃ dumu nagar-ra nin₉ ban₃-da-ŋu₁₀-gin₇ nu-uš-ma-da-ŋal₂-la-am₃ {ŋeš}ellag-ŋu₁₀ kur-še₃ mu-da-šub a-ba-a ma-ra-ab-ed₃-de₃ {ŋeš}e-ke₄-ma-ŋu₁₀ ganzer-še₃ mu-da-šub a-ba-a ma-ra-ab-ed₃-de₃ 
arad-da-ni en-ki-du₁₀-e {d}gilgameš₂ inim mu-un-ni-ib-gi₄-gi₄ lugal-ŋu₁₀ er₂ e-ne ba-še₈-še₈ šag₄ hul a-na-aš mu-e-dim₂ ud-da {ŋeš}ellag-zu kur-ta ŋe₂₆-e ga-mu-ra-ab-ed₃-de₃ {ŋeš}e-ke₄-ma-zu ganzer-ta ŋe₂₆-e ga-mu-ra-ab-ed₃-de₃ {d}gilgameš₂-e en-ki-du₁₀-ra inim mu-un-na-ni-ib-gi₄ tukum-bi ud-da kur-še₃ mu-ni-in-ed₃-de₃ na ga-de₅ na de₅-ŋu₁₀ he₂-dab₅ inim ga-ra-ab-dug₄ inim-ŋu₁₀-še₃ ŋeštug₂-zu 
tug₂ dan₂-dan₂-na-zu na-an-mu₄-mu₄-un gir₅-gin₇ ŋiškim na-an-ni-ib-e₃-eš i₃ dug₃-ga bur-ra na-an-še₂₂-še₂₂-en ir-si-im-bi-še₃ nam-mu-e-niŋin₂-niŋin₂-ne-eš {ŋeš}ilar kur-ra nam-mu-e-sag₃-ge lu₂ {ŋeš}ilar ra-a nam-mu-e-niŋin₂-niŋin₂-ne-eš {ŋeš}ma-nu šu-za nam-ba-e-ŋa₂-ŋa₂-an gidim ba-e-de₃-ur₄-re-eš {kuš}e-sir₂ ŋiri₃-za nam-mu-e-sig₉-ge kur-ra gu₃ nam-mu-un-ŋa₂-ŋa₂-an dam ki aŋ₂-ŋa₂-zu ne na-an-su-ub-be₂-en dam hul gig-ga-zu niŋ₂ nam-mu-ra-ra-an dumu ki aŋ₂-zu ne na-an-su-ub-be₂-en dumu hul gig-ga-zu niŋ₂ nam-mu-ra-ra-an i-{d}utu kur-ra ba-e-dab₅-be₂ 
i₃-nu₂-a-ra i₃-nu₂-a-ra ama {d}nin-a-zu i₃-nu₂-a-ra mur kug-ga-na tug₂ nu-um-dul gaba kug-ga-na gada nu-um-bur₂ šu-si-ni {urud}lub-gin₇ an-da-ŋal₂ siki-ni ga-raš{sar}-gin₇ i₃-guru₅-guru₅ 
en-ki-du₁₀ inim lugal-la-na-aš šu nu-um-ma-gid₂-i tug₂ dan₂-dan₂-na-ni im-ma-an-mur₁₀ gir₅-gin₇ ŋiškim im-ma-an-ne-eš i₃ dug₃-ga {na₄}bur-ra im-ma-an-šeš₄ ir-si-im-bi-še₃ im-ma-an-niŋin₂-niŋin₂-ne-eš {ŋeš}ilar kur-ra im-ma-an-sag₃-ge lu₂ {ŋeš}ilar ra-a im-ma-an-niŋin₂-niŋin₂-ne-eš {ŋeš}ma-nu šu-na im-ma-ni-in-ŋar gidim ba-an-da-ur₄-re-eš {kuš}e-sir₂ ŋiri₃-na im-ma-ni-in-sig₉ kur-ra tuku₄-tuku₄ im-ma-ni-in-ŋar dam ki aŋ₂-ŋa₂-ni ne im-ma-an-su-ub dam hul gig-ga-ni niŋ₂ im-ma-ni-in-ra dumu ki aŋ₂-ŋa₂-ni ne im-ma-an-su-ub dumu hul gig-ga-ni niŋ₂ im-ma-ni-in-ra i-{d}utu kur-ra im-ma-an-dab₅ 
ur-saŋ {d}gilgameš₂ dumu {d}nin-sumun₂-na-ke₄ e₂-kur-re e₂ {d}en-lil₂-la₂-še₃ ŋiri₃-ni dili mu-un-gub igi {d}en-lil₂-la₂-še₃ er₂ im-ma-še₈-še₈ a-a {d}en-lil₂ {ŋeš}ellag-ŋu₁₀ kur-še₃ mu-da-an-šub {ŋeš}e-ke₄-ma-ŋu₁₀ ganzer-še₃ mu-da-an-šub en-ki-du₁₀ ed₃-de₃ i₃-gi₄ kur-re im-ma-an-dab₅ nam-tar nu-un-dab₅ a₂-sag₃ nu-un-dab₅ kur-re im-ma-an-dab₅ {d}udug {d}nergal saŋ šu nu-du₇ nu-mu-un-dab₅ kur-re im-ma-an-dab₅ ki nam-nitah-a-ke₄ me₃-a nu-un-šub kur-re im-ma-an-dab₅ a-a {d}en-lil₂ inim-bi nu-mu-de₃-gub eridug{ki}-še₃ ba-ŋen 
eridug{ki} e₂ {d}en-ki-ka₃-še₃ ŋiri₃-ni dili mu-un-gub igi {d}en-ki-ka₃-še₃ er₂ im-ma-še₈-še₈ a-a {d}en-ki {ŋeš}ellag-ŋu₁₀ kur-še₃ mu-da-an-šub {ŋeš}e-ke₄-ma-ŋu₁₀ ganzer-še₃ mu-da-an-šub en-ki-du₁₀ ed₃-de₃ i₃-gi₄-en kur-re im-ma-an-dab₅ nam-tar nu-un-dab₅ a₂-sag₃ nu-un-dab₅ kur-re im-ma-an-dab₅ {d}udug {d}nergal saŋ šu nu-du₇ nu-mu-un-dab₅ kur-re im-ma-an-dab₅ ki nam-nitah-a-ke₄ me₃-a nu-un-šub kur-re im-ma-an-dab₅ a-a {d}en-ki inim-bi ba-e-de₃-gub 
ur-saŋ šul {d}utu-ra dumu {d}nin-gal-e tud-da gu₃ mu-na-de₂-e i₃-ne-eš₂ ab-lal₃ kur-ra ŋal₂ u₃-bi₂-in-taka₄ šubur-a-ni kur-ta ed₃-de₃-mu-na-ab ab-lal₃ kur-ra ŋal₂ im-ma-an-taka₄ si-si-ig-ni-ta šubur-a-ni kur-ta mu-da-ra-ab-ed₃-de₃ 
gu₂-ni gu₂-da mu-ni-in-la₂ ne mu-un-su-ub-be₂ en₃ tar-re im-mi-in-kuš₂-u₃-ne a₂ aŋ₂-ŋa₂ kur-ra igi bi₂-du₈ nu-uš-ma-ab-be₂-en gu₅-li-ŋu₁₀ nu-uš-ma-be₂-en tukum-bi a₂ aŋ₂-ŋa₂ kur-ra mu-ra-ab-be₂-en za-e tuš-a er₂ ŋe₂₆-e ga-tuš ga-er₂ šu bi₂-in-tag-ga šag₄-zu ba-e-hul₂ X-ši-du-un bi₂-in-dug₄ tug₂ sumun-a-gin₇ uh bi₂-in-tag ki-in-dar-ra-gin₇ sahar-ra a-ab-si en-e u₈ bi₂-in-dug₄ sahar-ra ba-da-an-tuš 
lu₂ dumu-ni ₁-am₃ igi bi₂-du₈-am₃ igi bi₂-du₈-am₃ a-na-gin₇ an-ak {ŋeš}gag e₂-ŋar₈-a-na ab-du₃-a gig-ga i-i lu₂ dumu-ni ₂-am₃ igi bi₂-du₈-am₃ igi bi₂-du₈-am₃ a-na-gin₇ an-ak šeg₁₂ ₂-a al-tuš ninda al-gu₇-e lu₂ dumu-ni ₃-am₃ igi bi₂-du₈-am₃ igi bi₂-du₈-am₃ a-na-gin₇ an-ak {kuš}ummud dag-si-ke₄ a al-na₈-na₈ lu₂ dumu-ni ₄-am₃ igi bi₂-du₈-am₃ igi bi₂-du₈-am₃ a-na-gin₇ an-ak lu₂ anše ₄ la₂-gin₇ šag₄-ga-ni al-hul₂ lu₂ dumu-ni ₅-am₃ igi bi₂-du₈-am₃ igi bi₂-du₈-am₃ a-na-gin₇ an-ak dub-sar sag₉-ga-gin₇ a₂-ni ŋal₂ bi₂-in-taka₄ e₂-gal si sa₂-bi ba-an-ku₄-ku₄ lu₂ dumu-ni ₆-am₃ igi bi₂-du₈-am₃ igi bi₂-du₈-am₃ a-na-gin₇ an-ak {lu₂}{ŋeš}apin-la₂-gin₇ šag₄-ga-ni al-hul₂ lu₂ dumu-ni ₇-am₃ igi bi₂-du₈-am₃ igi bi₂-du₈-am₃ a-na-gin₇ an-ak dub-us₂ diŋir-re-e-ne-ke₄ {ŋeš}gu-za ib₂-tuš di-da ŋiš ba-tuku 
tiru-e igi bi₂-du₈-am₃ igi bi₂-du₈-am₃ a-na-gin₇ an-ak pa a-la-la hur-ra-gin₇ ub-dug₄-ga-a ab-us₂ munus nu-u₃-tud igi bi₂-du₈-am₃ igi bi₂-du₈-am₃ a-na-gin₇ an-ak {dug}zal-lil₂-da-gin₇ i₃-gurud lu₂ nu-mu-un-hul₂-e ŋuruš tur ur₂ dam-na-ka tug₂ nu-ub-sig₉-ge igi bi₂-du₈-am₃ igi bi₂-du₈-am₃ a-na-gin₇ an-ak eš₂-šu-ak šu im-mi-du₇-un eš₂-šu-ak-ba er₂ im-mi-in-še₈-še₈ ki-sikil ur₂ dam-na-ka tug₂ nu-ub-sig₉-ge igi bi₂-du₈-am₃ igi bi₂-du₈-am₃ a-na-gin₇ an-ak gi-šu-ak šu im-mi-du₇-un gi-šu-ak er₂ mi-in-še₈-še₈ lu₂ ibila nu-tuku igi bi₂-du₈-am₃ igi bi₂-du₈-am₃ a-na-gin₇ an-ak šeg₁₂ {ŋeš}KID-ra-gin₇ ninda al-gu₇-e igi bi₂-du₈-am₃ a-na-gin₇ an-ak  
lu₂ igi bi₂-du₈-am₃ u₂-ni al-bar a-ni al-bar u₂ gid₂ al-gu₇-e a gid₂ al-na₈-na₈ lu₂-sahar-šub-ba igi bi₂-du₈-am₃ gud-gin₇ al-dub₂ uh im-da-gu₇-e lu₂ me₃-a šub-ba igi bi₂-in-du₈-am₃ igi bi₂-du₈-am₃ a-na-gin₇ an-ak ad ama-ni saŋ-du nu-mu-un-dab₅ dam-a-ni er₂ i₃-še₈-še₈ gidim lu₂ ninda sig₁₀-ge₅ nu-tuku igi bi₂-du₈-am₃ igi bi₂-du₈-am₃ a-na-gin₇ an-ak šu su-ub-be₂ ninda pad-paₓ-ra₂ sila šub-ba i₃-gu₇-e lu₂ {ŋeš}ma₂-du₃ ra u₃-ni-in-šu₂-šu₂ igi bi₂-du₈-am₃ a-na-gin₇ an-ak a₂-še ama-ŋu₁₀ lu₂ he₂-en-na-ab-be₂ {ŋeš}ma₂-du₃ bur₁₂-ra-ni a he₂-em-mi-dib-be₂-eš {ŋeš}saŋ-du ninda pad-paₓ-ra₂-ni niŋ₂ mu-ni-gu-ul-e niŋin₃-ŋar tur-tur-ŋu₁₀ ni₂-ba nu-zu igi bi₂-du₈-am₃ igi bi₂-du₈-am₃ a-na-gin₇ an-ak {ŋeš}banšur kug-sig₁₇ kug-babbar lal₃ i₃-nun-ta e-ne im-di-e-ne lu₂ ug₇-am₃ i₃-uš₂ igi bi₂-du₈-am₃ igi bi₂-du₈-am₃ a-na-gin₇ an-ak ki ŋiš-nu₂ diŋir-re-e-na al-nu₂ lu₂ izi la₂ igi bi₂-du₈-am₃ igi nu-mu-ni-du₈-am₃ gidim-a-ni nu-ŋal₂ i-bi₂-ni an-na ba-e-ed₃ 
unug{ki} im-mi-gi₄-gi₄-ne iri-bi im-mi-gi₄-gi₄-ne {ŋeš}šu-kar₂ a₂-kar₂-ra-ke₄ pa-a-šu a₂-gid₂-da da-da-ra-še₃ mi-ni-in-kur₉ e₂-gal-la-na hul₂-hul₂-la mi-ni-in-ŋar ŋuruš ki-sikil unug-ga{ki} saŋ-tuku bur-šum₂-ma kul-aba{ki} alan-bi igi mu-un-bar-bar-re-ne im-ma-hul₂-hul₂-la {d}utu agrun-na-ta e₃-a-na saŋ mi-ni-in-il₂ 
a₂-bi mu-un-da-an-aŋ₂ a-a-ŋu₁₀ u₃ ama-ŋu₁₀ a si-ig-ga naŋ-ze₂-en ud nu-mu-un-da-sa₉ am₃-da-dirig aga₃-bi in-ši-in-tag-ne {d}gilgameš₂-e ki hul-a ba-an-šub ud ₉-kam ki hul-a ba-an-šub ŋuruš ki-sikil unug{ki}-ga saŋ-tuku bur-šu-ma kul-aba{ki} er₂ ba-še₈-še₈ bi₂-in-dug₄-ga-gin₇-nam dumu ŋir₂-su{ki}-a zag bi₂-in-tag a-a-ŋu₁₀ u₃ ama-ŋu₁₀ a si-ig-ga naŋ-ze₂-en ur-saŋ {d}gilgameš₂ dumu {d}nin-sumun₂-ka za₃-mi₂-zu dug₃-ga-am₃ lu₂ izi la₂ igi bi₂-du₈-am₃ igi nu-mu-na-du₈-am₃ i-bi₂-ni an-na ba-a-ed₃-am₃ gidim-a-ni ki-a nu-ub-tuš 
lu₂ diŋir lul-lul sig₁₀-ge₅ nam-erim₂ ba-an-kud igi bi₂-du₈-am₃ igi i-ni-du₈-am₃ a-na-gin₇ an-ak ki-a-naŋ saŋ kur-ra-ke₄ naŋ-a i₃-naŋ-e dumu ŋir₂-su{ki} a il₂-il₂ a-a-na u₃ ama-na igi bi₂-du₈-am₃ igi i-ni-du₈-am₃ a-na-gin₇ an-ak igi lu₂ ₁-ta-am₃ li-im dumu mar-tu-me-eš gidim-a-ni šu la-ba-an-ta-ra-ra gaba nu-ši-dub-bu dumu mar-tu{ki}-a ki-a-naŋ saŋ kur-ra-ke₄ igi-ba bi₂-ib₂-dab₅-be₂-en dumu ki-en-gi ki-uri-ke₄ igi bi₂-du₈-am₃ igi i-ni-du₈-am₃ a-na-gin₇ an-ak a ki-lul-la a lu₃-a bi₂-ib₂-naŋ-me-eš a-a-ŋu₁₀ u₃ ama-ŋu₁₀ me-a se₁₂-me-eš igi bi₂-du₈-am₃ igi i-ni-du₈-am₃ a-na-gin₇ an-ak ₂-a-ne-ne-ne a ki-lul-la a lu₃-a bi₂-ib₂-naŋ-me-eš 
unug{ki} im-mi-gi₄-gi₄-ne iri-bi im-mi-gi₄-gi₄-ne {ŋeš}šu-kar₂ a₂-kar₂-ra-ke₄ pa-a-šu a₂-gid₂-da da-da-ra-še₃ mi-ni-in-kur₉ e₂-gal-la-na hul₂-hul₂-la mi-ni-in-ŋar ŋuruš ki-sikil unug-ga{ki} saŋ-tuku bur-šum₂-ma kul-aba{ki} alan-bi igi mu-un-bar-bar-re-ne im-ma-hul₂-hul₂-la {d}utu agrun-na-ta e₃-a-na saŋ mi-ni-in-il₂ a₂-bi mu-un-da-an-aŋ₂ a-a-ŋu₁₀ u₃ ama-ŋu₁₀ a si-ig-ga naŋ-ze₂-en ud nu-mu-un-da-sa₉ am₃-da-dirig aga₃-bi in-ši-in-tag-ne 
{d}gilgameš₂-e ki hul-a ba-an-šub ud ₉-kam ki hul-a ba-an-šub ŋuruš ki-sikil unug{ki}-ga saŋ-tuku bur-šu-ma kul-aba{ki} er₂ ba-še₈-še₈ bi₂-in-dug₄-ga-gin₇-nam dumu ŋir₂-su{ki}-a zag bi₂-in-tag a-a-ŋu₁₀ u₃ ama-ŋu₁₀ a si-ig-ga naŋ-ze₂-en 
