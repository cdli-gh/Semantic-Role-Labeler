an kug-ge si-a ku-zu-e mi-li gur-u₃-a nanna me-en-zu ku-ku-gu en di-il₅ en ud an-ne u₃-na ba-ba-ra ud an ki-a na de₅ diŋir-me-en ki-u₃-lu-X su 
kug si gur e-a-zu-ne mi-li-im-mu na-il₅ kug-ga-am da-da-ga e i lu₂-gal-ŋu₁₀ u₃ zid ši-mu-nu {d}nanna kug si gur e-a-zu-ne mi-li-im-mu na-il₅ kug-ga-am da-da-ga e i lu₂-gal-ŋu₁₀ u₃ zid ši-mu-nu 
en ša-ge ba-da-na ku-zu pa₃ e ši-mi-nu en nu-si-li-ge u₃ bi-na zid a-na šu-du sa₂ ha-pa-du 
ki-sa₂-al ma-he ninda ba-ŋa₂-ra-zu ti-gi ni₅ du-ge si ha-pa₃-ne-sa₂ um-mi na-na ti-gi mu-ra-an-du {d}nanna ki-sa₂-al ma-he ninda ba-ŋa₂-ra-zu ti-gi ni₅-in du-ge si ha-pa-ne-sa₂ um-mi na-na ti-gi mu-ra-an-du 
URU×UD-zu he-ŋa₂-la he-da-an-du u₃-ri-ma gu an-še₃ he-en-zig₃-ge en di-il₅ en ud su-ud-šu ul-a-še₃ {d}nanna URU×UD-zu he-ŋa₂-la he-da-an-du u₃-ri-ma gu an-še₃ he-en-zig₃-ge en di-il₅ en ud su-ud-šu ul-a-še₃ 
