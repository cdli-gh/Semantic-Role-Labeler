ud huš gal me-lem₄ {d}inana me₃-a ni₂ me-lem₄ gur₃-ru ki {d}en-lil₂-le bi₂-in-dug₄-ga-še₃ su piriŋ sa piriŋ-ŋa₂ ši-im-ma-zi-zi-de₃-en sig nim-ma-ke₄ u₂-gin₇ {d}iškur-gin₇ mah dib i₃-ŠID ur-saŋ gal-gal gu₂-tuku-bi-gin₇ giri₁₇-bi ki ur-saŋ gal lugal nin-e-ne eš₃ keš₃{ki}-e ki ha-ra-ab-gi₄-gi₄ giri₁₇-bi ki-še₃ 
nin-ŋu₁₀ abzu-ta igi ša-mu-ni-in-ŋar an-ne₂ saŋ-bi ŋiri₃ ki ša-mu-ra-ab-dug₄ an lugal-da me ba-a-me-en {d}en-lil₂-gin₇ zag-ge₄ si-a-me-en ka-aš mah unken-na ša-mu-un-bar-re-en ŋiš-nu₁₁-gin₇ an-ta šag₄ unken-na-ka zid-du ša-mu-un-ni-DU erim₂-du ša-mu-ni-dab₅ zid-du e₂-gal-la {d}utu nam-mi-DU dug₄-ga ši-im-ma-ni-ib-gi₄-gi₄-in lugal-ra uŋ₃ igi-zu huš-am₃ saŋ-ki-zu dugud-dam {d}en-lil₂-le za-a-ra mu-ra-an-šum₂ 
