niŋ₂ lam-lam-ma ama ugu-na šag₄ i-bi₂ sag₉-sag₉ ad-da-na ad mu-un-da-gi₄-gi₄ 
šeš-me he₂-me-en šeš-me he₂-me-en šeš kan₄ e₂-gal-la-me he₂-me-en u₃-mu-un-si {ŋeš}ma₂-gur₈-ra-me he₂-me-en nu-banda₃ {ŋeš}gigir₂-ra-me he₂-me-en kuš₇ {ŋeš}gigir₂ sar-ra-me he₂-me-en ad-da iri di ku₅-ru-me he₂-me-en mussa niŋ₂ ₅ mussa niŋ₂ ₁₀ he₂-me-en šeš mussa ad-da-me he₂-me-en mussa gu₂ zig₃-ga-me he₂-me-en ama-me niŋ₂ ze₂-ba he₂-me-da-ab-dug₄ 
im-ma-ŋen-na-zu na-aŋ₂-til₃ na-nam e₂-a kur₉-ra-zu he₂-ŋal₂-la-am₃ da nu₂-da hul₂-la dirig-ŋu₁₀ ze₂-ba-ŋu₁₀ ki-nu₂-a du₅-mu-ni-ib-ze₂-be₂-en-de₃-en 
