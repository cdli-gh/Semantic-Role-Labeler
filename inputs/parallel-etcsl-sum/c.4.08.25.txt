 ad-da-ni kiŋ₂-gi₄-a-gin₇ kaš₄ ŋa₂-nu 
mussa-me ud X-zal mussa-me ŋi₆ X-sa₂ iti₆ e₂-ba mi-ni-ib-kur₉ mul e₂-ba mi-ni-ib-di₄-di₄-en mussa-me ud me-zal-la-gin₇ mussa-me ŋi₆ me-sa₂-a-gin₇ iti₆ e₂-ba mi-ni-kur₉-ra-gin₇ mul e₂-ba mi-ni-di₄-di₄-la₂-gin₇ ig-ta saŋ-kul X-ra-si-il-le-en 
nin₉ gal-ŋu₁₀ ze₂-ba-ŋu₁₀ zid-de₃ nin₉ gal-ŋu₁₀ da šeš i-bi₂ sag₉-sag₉-ŋu₁₀  al ŋal₂ im-me bad₃-si-me al-ŋal₂ bad₃-si-me gul-lu nitalam-me aŋ₂ kuš₂-u₃ kuš₂-u₃ šu u₈-ub-dab₅-be₂-en ta-me mu-un-ŋal₂ šu e-ri-in-bar-re-eš e₂-me-eš-e ŋa₂-nu 
suhur-e du₇-ŋu₁₀ suhur-e du₇-ŋu₁₀ ze₂-ba-ŋu₁₀ suhur-e du₇-ŋu₁₀ mu-nim-mar-gin₇ suhur-e du₇-ŋu₁₀ {ŋeš}šinig-gin₇ gu₂ lum-lum-ŋu₁₀ suhur-e du₇-ŋu₁₀ mu-ti-in suhur-za unken-na du₇-ŋu₁₀ ze₂-ba-ŋu₁₀ gaba-me-a su-ub-bi gi-ru suhur-za unken-na dugud-da šeš i-bi₂ sag₉-sag₉-ŋu₁₀ gaba-me-a su-ub-bi sun₄ za-gin₃-ŋu₁₀ suhur gakkul₃-ŋu₁₀ sun₄ za-gin₃-gin₇ gun₃-a-ŋu₁₀ suhur gakkul₃-gin₇ ŋar-ŋar-ra-ŋu₁₀ dim₃ zu₂-ŋu₁₀ me-dim₂ kug-sig₁₇-ga-ŋu₁₀ niŋ₂ nagar kug-zu dim₂-ma-ŋu₁₀ tibira kug-zu kiŋ₂ ak-a-ŋu₁₀ 
ŋen nin₉ ki aŋ₂-ŋu₁₀ ka-ga₁₄ ga-e ka-ga₁₄-ni-gin₇ gal₄-la-ni dug₃-ga-am₃ gal₄-la-ni-gin₇ ka-ga₁₄-ni dug₃-ga-am₃ sig₇-ge igi   
ka-ga₁₄ inim ze₂-ba he₂-me-en bal ud sag₉-ga e₃ he₂-me-en ezen saŋ-ki zalag-ga he₂-me-en zabar-šu dadag-ga he₂-me-en ki aŋ₂ {d}mu-ul-lil₂-la₂ šag₄ diŋir-za ha-me-ši-huŋ-e ŋi₆-a ŋa₂-nu ŋi₆-a gub-ba {d}utu-da ŋa₂-nu {d}utu-da gub-ba diŋir-zu kaskal ha-ra-ab-sig₁₀-ge il₂-la₂ du₅-la₂ ha-ra-ab-sa₂-sa₂ 
