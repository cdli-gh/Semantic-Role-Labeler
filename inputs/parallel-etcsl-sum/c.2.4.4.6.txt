še-er-zid bad-ta an-na ni₂-bi kal {d}suen {d}šu-{d}suen {d}nanna ša-mu-u₈-da-an-u₅ 
hi-li an-na nun uraš-a-X šul {d}suen u₁₈-ru ud an ki mu he₂-ŋal₂-la dug₃ ki-bi-še₃ zal-e {d}nanna en itid-da u₃-tud-Xbr {d}šu-{d}suen-ŋu₁₀ mu-un-u₃-tud 
peš₁₀-ŋal₂ ne₃ gal diŋir gal-e-ne a-a {d}nanna di-zu eš-bar galam {d}nu-nam-nir-da nam gal tar-re {d}aš-im₂-babbar šul ki aŋ₂-ŋa₂-na {d}šu-{d}suen-ŋu₁₀-ur₂ nam mu-ni-ib-tar-re 
ud ŋi₆ dug₃-dug₃ mu zu₂ keše₂-de₃ {d}nanna aga₃ an kug-ga-ke₄ {d}šu-{d}suen-ŋu₁₀ zu ki-zu ka saŋ 
{d}nanna en gal an ki-a-ka pa bi₂-in-e₃ al-barag₂-ge     kisal aga zid an-na saŋ-ŋa₂ na mi-ni-in-de₅ {d}šu-{d}suen-ŋu₁₀ nun kalam-ma-ka 
ud-da-a-ni {d}šu-{d}suen-ŋu₁₀ su₃-ud-mu-un-ši {d}šu-{d}suen-ŋu₁₀ an-da mu₂-a 
en dumu an-na si mul-mul-da {d}nanna gal-di niŋ₂ ud ŋiš-he₂-a ud uraš-a su-lim-ma-ni uŋ₃-e dub₃ bar-bar-re en {d}aš-im₂-babbar ušum pa e₃ šul {d}suen muš₃ kug ki us₂-sa {d}nanna an ki-a u₅-a e₃ {d}šu-{d}suen kalam-ma am₃-mi-in-u₅ 
ni₂ gur₃-ru an-e ušumgal ni₂ gur₃-ru an-na nun {d}šu-{d}suen-ŋu₁₀ nir ša-mu-u₈-da-ŋal₂-la gu₂-da mu-ni-in-la₂-la₂ kur-kur niŋ₂-daŋal-ba ŋidru ud su₃-ra₂ uŋ₃ ki-bal-a kilib₃-ba-bi DU.DU-e dumu nun zi-le {d}en-lil₂-la₂-še₃ {d}šu-{d}suen šu-ni-a mi-in-si lugal-ŋu₁₀ {d}šu-{d}suen giri₁₇-zal 
en an-na dug₃-ŋal₂ ki šul {d}suen en an-na-kam {d}šu-{d}suen 
