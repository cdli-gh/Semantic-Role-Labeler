du₆-da zal-zal-le-ze₂-en kur₉-ra-ba-ni igi-zu-še₃ he₂-ŋal₂ he₂-em uŋ₃-e si ha-ra-ab-si uŋ₃ ni₂-bi ha-ra-NE i-ri-tar-ra-zu he₂-em-ši-ŋal₂ saŋ il₂-la eš₃-mah 
mi-ni-in-dab₅ {d}a-ru-ru eš₃-mah-a-še₃ e₂-kur za-gin₃-na mu-ni-in-kur₉ i₃ saŋ igi-ni mi-ni-in-de₂ e₂ ki-nu₂ ŋiš-nu₂ gi-rin-na tir erin-na-gin₇ dug₃ {d}en-lil₂ nitalam₄-a-ni ŋiš₃-a-ni im-mi-in-nir mu-ni-ib-hi-li-hi-li barag nam-{d}en-lil₂-la₂-ka-ni šudu₃ mu-ni-in-ša₄ en dug₄-ga-ni uruₓ nin munus tam-tam-ma-ni nam he₂-ni-ib-tar-re {d}nin-tur₅-re nin u₃-tud nin dub₃ bad mu-še₂₁ mu-ni-in-sa₄ {d}en-ba-tibira muš₃-me mi-ni-in-sig₇ igi dim₂-dim₂ nu-gig-ga niŋ₂-nam munus-e-ne lu₂ igi nu-bar-re ki-ni i₃-ŋal₂ gi til₃-le saŋ-e he₂-na-rig₇ 
ud-da-ta munus EDIN.BAR he₂-em munus lu₂ nin e₂-e-ke₄ lu₂ dam tam-ma-ŋu₁₀ u₃-tud-da kug {d}nisaba-ke₄ {d}ezina₂ {d}ezina₂ zi kalam-ma he₂-em ki-sikil sig₇-ga-gin₇ ni₂ pa e₃ ak-ne ŋal₂ u₂-a-bi he₂-me-en a ki-ta naŋ-naŋ še saŋ mu₂-mu₂-ne gu saŋ mu₂-mu₂-ne X-in-dug₄-ga-zu lu₂-NE.DU-bi ša₃-nam usu uŋ₃-bi dul-la-ab buru₁₄ ezen gal {d}en-lil₂-la₂ uŋ₃ sig₁₀-ge he₂-me-en gi-nindan-na bulug sig₉-ga eg₂ pa₅ dab₅-dab₅-be₂ šu mi-ri-in-du₇ ensi₂-ke₄ ulul₂-la šu-zu im-mi-in-gen₆ munus saŋ il₂ kur-ra zag dib igi il₂-la-zu-ne pad₃-de₃ ud-ta {d}su-ud {d}en-lil₂ lugal-bi {d}nin-lil₂ nin-bi he₂-em diŋir mu nu-tuku mu gal tuku u₂-gu₇ rig₇-ga barag zag an-ne₂ ŋar nidba šum₂-šum₂-mu saŋ en₃ tar-bi za-e nam he₂-tar 
eš₃ nibru{ki} saŋ-e-eš rig₇-ga-ba šir₃ kug mi₂ dug₄-ga dug₄-ge-e {d}en-lil₂ lugal kur-ra-ke₄ 
