li-bi-in-du₃-a lu₂-be₂-ne šu bal ak-a lugal-e mu ₃₆₀₀₀-am₃ in-ak lugal-e lu₂ an-še₃ bi₂-in-ed₂-de₃ zi-ud-su₃-ra₂-gin₇ nam-til₃ i₃-kiŋ₂-kiŋ₂ ba-an-za-za dab₅-ba-ta kalam-ma nu-dar-ra-ke₄ lugal-e-ne dub-saŋ ud ul-le₂-a-ke₄-ne X-un-peš₄-peš₄-a nu-un-tu-ud-da šu-ŋu₁₀ sa₂ bi₂-in-dug₄-ga na-me nu-mu-un-zu-a 
igi niŋin₂-na-kam nu-zalag-ga ugu nam-uš₂-a-kam a-ba-am₃ bi₂-in-dirig-ga il₂-la ud šag₄ hul₂-la niŋ₂-me-ŋar mu ₃₆₀₀₀-am₃ in-ak diŋir-re-e-ne bi₂-in-šum₂-ma-am₃ nam-til₃ i₃-kiŋ₂-kiŋ₂ ha-la lu₂-u₁₈-lu-kam til₃-a e₂ ŋuruš-ke₄ 
