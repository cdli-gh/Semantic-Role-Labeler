ni₂-tuku {d}X {d}suen-i-din-nam ma₂ da-ni kaskal saŋ nin gal me-te zid₂-da kug-sig₁₇ še mu-na-ŋa₂-ŋa₂ še saŋ-bi gu₂ bi₂-in-la₂-la₂ e₂-kur za-gin₃ 
{d}suen-e nidba si bi₂-in-sa₂ nibru{ki}-še₃ un-tum₃ {d}en-lil₂ nidba-da hul₂-la-e nam dug₃ mu-ni-tar ama ugu-a-ni nin gal {d}nin-lil₂-la₂ mi₂ zid na-mu-un-dug₄ 
še saŋ-bi e₂-kur za-gin₃-še₃ ŋe₂₆-e ma-ra-e-gin₇ ninda gur₄ še hal-bi-gin₇ mu-bi he₂-eb₂-gu₅-ul mu sag₉-sag₉ ud til₃-la itid silim-ma e-ne ga-sig₁₀-ga-de₃-en e₂-gal-a-na ur₅ sag₉-ga šag₄ hul₂-la šu du₇ mu-ne-DU-en {d}suen-i-din-na-am inim sag₉-sag₉-ge mu-un-ba til₃-le niŋ₂-ba-bi he₂-me-en {ŋeš}gu-za nam-lugal-la saŋ he₂-il₂-la du-ri₂-še₃ he₂-u₃-tud ud ul-še₃ mu-ni-ir gal-e kur šu₄-mu-un-na-ab-ze₂-en 
