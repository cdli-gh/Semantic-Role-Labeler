en ni₂ guru₆ an ki kalam-ma pa e₃-a nam-lugal-še₃ a-a-zu tud-da saŋ gig₂-ga ni₂-zu mi-ni-ri {d}a-nun-na diŋir gal-gal-e-ne ni₂ me-lem₄-zu-de₃ teš₂ ši-im-da-šar₂-re-ne {d}nergal en ni₂ guru₆ an ki kalam-ma pa e₃-a nam-lugal-še₃ a-a-zu tud-da saŋ gig₂-ga ni₂-zu mi-ni-ri {d}a-nun-na diŋir gal-gal-e-ne ni₂ me-lem₄-zu-ta teš₂ ši-im-da-šar₂-re-ne 
ur-saŋ ud a-a-zu in-tud-de₃-en-na-ta hur-saŋ ki-a uŋ₃ gu₂ si-a a-a-zu {d}en-lil₂-le saŋ-e-eš mu-ri-in-rig₇ nam tar-re-de₃ šu-za ma-ra-ni-in-ge-en ur-saŋ {d}nergal lugal-bi za-e-me-en {d}nergal ur-saŋ ud a-a-zu in-tu-ud-de₃-en-na-ta hur-saŋ ki-a uŋ₃ gu₂ si-a a-a-zu {d}en-lil₂-le saŋ-e-eš mu-ri-in-rig₇ nam tar-re-de₃ šu-za ma-ra-ni-in-ge-en ur-saŋ {d}nergal lugal-bi za-e-me-en 
en niŋ₂-me-ŋar dumu {d}en-lil₂-la₂ nam-ur-saŋ-ŋa₂-na uru₂-gin₇ šudu₃ dug₄-dug₄ niŋ₂-nam-zu {ŋeš}banšur sikil-la-za uŋ₃ lagaš{ki}-ke₄ šu he₂-em-ma-an-peš-e {d}nergal ki lagaš{ki} a₂ bad hu-mu-un-tum₂ {d}nergal en niŋ₂-me-ŋar dumu {d}en-lil₂-la₂ nam-ur-saŋ-ŋa₂-na uru₂-gin₇ šudu₃ dug₄-dug₄ niŋ₂-nam-zu {ŋeš}banšur sikil-la-za uŋ₃ lagaš{ki}-ke₄ šu he₂-em-ma-an-peš-e {d}nergal ki lagaš{ki} a₂ bad hu-mu-un-tum₂ 
  nam-ur-saŋ u₂-zar-para₃{ki} eš₃ {d}meš₃-lam-ta-e₃-a-me-en {d}nergal en {d}en-lil₂ kalam-ma-na-me-en {d}al-la-gin₇ gaba-ri nu-tuku-me-en {d}ištaran-gin₇ di si sa₂ kud-kud mu-e-da-ŋal₂ 
en gu₂ du₃-a {d}en-lil₂-la₂ lah₆-lah₆ šu ŋar gi₄ a-a-na ur-saŋ kalag-ga mu-zu-še₃ {d}en-lil₂ sipad saŋ gig₂-ga-ke₄ mu-ra-ni-in-sa₄ diŋir-re-e-ne nam-zu in-tar-re-eš mu-ra-an-šum₂-mu-uš ki-a an-na za-pa-aŋ₂-zu diŋir na-me saŋ nu-mu-un-de₃-ŋa₂-ŋa₂ šul zid nam-uš₂ u₂-a ki lagaš{ki}-ke₄ {d}meš₃-lam-ta-e₃-a šir₃-re-eš₂ he₂-i-i 
en dug₄-ga zid-da en he₂-ŋal₂-la ur-saŋ mu-zu-še₃ šu-kin mu-ra-an-dab-dab-be₂ ab hu-luh-ha zig₃-ga-gin₇ nam-lugal-zu-da ni₂ huš im-da-ri ur-saŋ a₂ mah ki-bal-X zar-re-eš mu-e-dub {d}nergal mu-zu šir₃-re mu-ra-an-ŋal₂ nin dumu an-na nin iri-ni ki aŋ₂ {d}ba-u₂ mu-un-da-kuš₂-u₃-de₃ iri-kug{ki}-e iri nam-nin-a-ka-na bal ud su₃-ra₂ gub-bu-zu pa he₂-em-ma-ni-in-e₃ 
