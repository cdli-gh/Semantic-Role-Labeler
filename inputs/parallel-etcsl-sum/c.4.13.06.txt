en-e an-na mu-ni-in-su-ub ŋi₆ u₃-na šu tag mu-ni-in-dug₄ {d}nanna-a an-na mu-ni-in-su-ub ŋi₆ u₃-na šu tag mu-ni-in-dug₄ kur suh₃-suh₃-ha-ta e₃-a-ni an-bar₇-ra {d}utu-gin₇ bi₂-in-gub {d}aš-im₂-babbar kur suh₃-suh₃-ha-ta e₃-a-ni an-bar₇-ra {d}utu bi₂-in-gub 
a-a-ni inim-ma-ni zid-da ud-de₃ ŋi₆-a inim mu-un-di-ni-ib₂-be₂ {d}en-lil₂-le inim-ma-ni zid-da ud-de₃ ŋi₆-a inim mu-un-di-ni-ib₂-DU eš-bar-ra nam mu-un-di-ni-ib₂-tar-re 
ŋi₆-par₄ mah-a-ni ₄ na-nam du₈ ₄ mu-un-na-ŋar-ra {e₂}tur₃ gal-a-ni eše₃{iku} ₄-am₃ {ŋeš}al-ŋar-surₓ-ra mu-na-tag-tag-ge 
ab₂-e gu₂ mu-na-di-ni-ib-gur-re ab₂ hi-a-ni ₃₆₀₀₀ ₃₆₀₀-am₃ ab₂ amar-a-ni ₃₆₀₀₀ ₃₆₀₀₀ ₃₆₀₀₀-am₃ gud-ab₂-ka-ni ₃₆₀₀₀ ₃₆₀₀₀ ₃₆₀₀₀ ₃₆₀₀ ₅-am₃ ab₂ igi gun₃-bi ₃₆₀₀₀ ₃₆₀₀ ₄-am₃ ab₂ babbar₂-bi ₃₆₀₀₀ ₃₆₀₀₀ ₃₆₀₀₀ ₃₆₀₀ ₅-am₃ ab₂ kiŋ₂-sig-bi ₅-ta a-ra₂ ₄-am₃ ab₂ hi-a a-a {d}nanna-kam 
ab₂-šilam-a-ni ₃₆₀₀₀ ₅ na-nam ab₂-zag-eš-zag-eš-bi ₄-me-eš maš₂-anše-maš₂-anše-bi ₇-me-eš unud du₃-bi ₇-me-eš ab₂-ba til₃-la-ba ₄-me-eš 
en-ra mu-un-i-i mu-un-ar₂-e-ne ŋi₆-par₄-ra mu-ni-ib-sud-sud-u₃-ne šid gal-bi {d}nisaba-ke₄ {d}nisaba-ke₄ šid-bi mu-un-dab₅ im-ma bi₂-ib-gub-be₂ ab₂ kug {d}nanna-ke₄ mi₂ dug₄-ga šul {d}suen za₃-mi₂ 
i₃ nam-he₂-ŋal₂ tur₃ kug maš₂-a-ke₄ šu mu-un-da-mu₂-mu₂ kurun₂ gal hur-saŋ lal₃ kurun₂-bi-da lugal-ra du₈ mah sikil-la-na mu-na-da-ab-šar₂-re 
kalag-ga ŋiškim-til₃ {d}en-lil₂-la₂ šul diŋir zi-ŋal₂-la mas-su₂ kalam-ma {d}nin-gal nin ŋi₆-par₄-ra a-a {d}nanna za₃-mi₂ 
